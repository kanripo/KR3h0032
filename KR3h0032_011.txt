# -*- mode: mandoku-view; -*-
#+TITLE: 寶真齋法書贊
#+DATE: 2015-08-24 23:14:44.446912
#+PROPERTY: ID KR3h0032
#+PROPERTY: BASEEDITION WYG    
#+PROPERTY: JUAN 卷十一
<pb:KR3h0032_WYG_011-1a>¶
欽定四庫全書¶
　寳真齋法書贊卷十一¶
　　　　　　　　　　　　　宋　岳珂　撰¶
　宋名人真蹟¶
　　王文公赴官修學二帖(苐三帖行書七行第/二帖行書十一行)¶
安石啟承誨累幅豈勝感慰初謂優游園宅足慰新懷¶
乃知營從赴官不乆煩暑尚在冀倍自調嗇令兄想侍¶
奉佳幅安石啟推官足下¶
<pb:KR3h0032_WYG_011-1b>¶
吾在此粗如常得弟書喜安佳歳莫豈勝憂想不知行¶
李何時至此日以企佇切好將息累得十姪書切有便¶
更寄書來也十四十六念一等孫安佳思億思憶十五¶
切修學有便寄書來也六第日夕往來七八姪十一姪¶
常相見諸不一一思憶思憶押送七弟¶
　右熙寜宰相維師荆國王文公安石字介甫赴官修¶
　學二帖真蹟一卷士所患無學問無氣節無望實無¶
　力量以達其志以得乎君以澤乎天下以被乎後世¶
<pb:KR3h0032_WYG_011-2a>¶
　公盖兼而有之而又遇有為之主伸可為之願顧其¶
　效獨反是予每竊慨歎嘉定乙卯之十月言登鍾山¶
　其麓有隱君子焉卒然問公之為人答曰如其字札¶
　退而訪遺墨又一年而得之僅致數帖熟復有感因¶
　重歎曰是隱者其知言歟¶
　贊曰態騰踔而多疎意軒昂而多趣倐焉如薾電之¶
　駒沛然如縱壑之魚使之為山澤之癭抱自道以自¶
　娛聞清風而興起望膏澤之沾濡膚寸所形粃糠金¶
<pb:KR3h0032_WYG_011-2b>¶
　朱豈不毅然大丈夫然而律之以芝繇之法度攷之¶
　以羲獻之範模嫓行楷而已變質𨽻草而多拘顧欲¶
　以之擅八體教六書合天下同軌之車而不容有一¶
　轍之殊兹其所以僨于康莊之衢吁¶
　　吕參政示諭帖(行書/三行)¶
示諭云云良紉厚意孤生乃今知所芘賴矣逺書不復¶
覼縷也惠卿上¶
　右熙寜參政觀文殿學士吕惠卿字吉甫示諭帖真¶
<pb:KR3h0032_WYG_011-3a>¶
　蹟一卷嘉泰甲子四月得之霅上¶
　贊曰發知己之私書謂其自隱于齊年彼云云者使¶
　或人亦指以詭祕之跡夫熟曰不然事君有義本無¶
　黨偏當熙寜側席以求質惜公之所芘頼求諸人而¶
　不求諸天也¶
　　韓獻肅詞垣陛對二帖(並楷書第一帖八/行第二帖七行)¶
綘再拜久别瞻渴向在京師以待罪不敢通問比來穎¶
尾亦以省咎之餘京師交親亦不敢致書雖聞進陟詞¶
<pb:KR3h0032_WYG_011-3b>¶
垣但深慰抃春韓尊候萬福末由展晤㐲望為國自重¶
不宣絳啓上提舉修注舍人閣下九日辰刻¶
絳啓前辱臨貺未陛對尚稽謁悟重有餉饋但增悚刻¶
餘留面悉不宣絳啓上知軍内園仁弟¶
　右熙寜宰相司空康國韓獻肅公絳字子華詞垣陛¶
　對二帖真蹟一卷有藏書家四印先君舊藏云得之¶
　南澗韓元吉家維桐隂之韓氏族鼎盛與相之畫錦¶
　對公又以材輔神祖光于芝蘭蓋天相耆徳之門而¶
<pb:KR3h0032_WYG_011-4a>¶
　以世業名稱亢其宗者¶
　贊曰東坡先生嘗贊王仲儀歴叙家世起晉城魏而¶
　以其佩玉劒履而當與窶人子齒尚攷此言則是狐¶
　貉足以起縕袍之羡輕肥足以致簞瓢之恥子意未¶
　必爾也觀獻肅書清婉遒美雍容自喜同而不倚流¶
　而不靡以筆勢而格風議即字法而沂源委蓋當其¶
　家廷詩禮之間已具此廊廟大臣之體然則即真觀¶
　似以彼視此其有㫖哉其有㫖哉維桐之隂中條旎¶
<pb:KR3h0032_WYG_011-4b>¶
　旎寳是幅紙與鸞鵠峙¶
　　韓獻肅古法書詩帖(楷書/五行)¶
高賢忠義古今同手筆遺篇法甚工寳軸得家當不朽¶
追懷予思凛生風　潁川韓絳題¶
　右韓獻肅古法書詩帖真蹟一卷韓氏文獻之盛甲¶
　于本朝寳軸之藏象籖錦繰意其矜富耾奇落落珠¶
　璧俱不在乙品惜乎徒見其詩而不知其所傳家者¶
　為何等書也予生平有好古癖嘉定乙丑五月在蕭¶
<pb:KR3h0032_WYG_011-5a>¶
　寺偶得此帖撫而歎曰酸鹹土炭固有嗜好愈于予¶
　者耶是不可不贊¶
　贊曰韓氏之寳軸文獻相續蔚其君屋曷知夫高賢¶
　之何以見取忠義之孰為並録遺篇之若禇若柳手¶
　筆之或顧或陸想其錦繡在篚璵璠韞櫝名蹟爭麗¶
　榮光相屬既追懷古今之不朽見嗜好酸鹹之可卜¶
　是故詩者題品之攸寓贊者歌詠之不足即此帖之¶
　藏于寳真殆所謂同工而異曲者矣¶
<pb:KR3h0032_WYG_011-5b>¶
　　吳參政炎溽帖(律書/五行)¶
奎啟炎溽未遑祇謁悚仄悚仄人至辱手韓兼惠鹽鼓¶
海物已收感激感激拜聞不宣奎拜啟君玉修注學士¶
　右熙寜參政資政殿大學士呉文肅公奎士長文炎¶
　溽帖真蹟一卷公以政君經國之學絶世知人之識¶
　歴輔三聖翊參萬微風績照宣具記史牒遺墨所在¶
　宜乎流傳百年共識傳寳君玉者氏王名琪仕至密¶
　學歴東南名鎮有聞于時其視公蓋君子朋也紹熙¶
<pb:KR3h0032_WYG_011-6a>¶
　庚戌先君在從班見此帖于羅春伯點家云其家尚¶
　有子孫居于江右故得之因輟以遺¶
　贊曰公以四(闕/)近事三朝絶識岩嶢心畫以昭帖出于¶
　近世撫臣之家又得以記先友于嘗僚也¶
　　沈壑達書簡帖(七帖並行書第一帖十一行尾批/四行第二帖十三行尾批四行第)¶
　　(三帖十四行第四帖十一行第五帖五/行尾批二行第六帖三行第七帖六行)¶
十郎得示問承酷暑佳勝閣中安裕甚為慰也二弟皆¶
在成均治家事想亦不易親舊上下不能無勞來恩意¶
<pb:KR3h0032_WYG_011-6b>¶
也何時調官一亦不久思毎煩埀䘏今幸得代而薦者¶
足以為令雖出于尊府亦頼推轂也甚喜甚喜老夫山¶
間粗如常待盡其餘日爾不足道也人還匆匆不一不¶
一遼書寄齋郎五月二十八日¶
文叔必不輟有書秀叔聞已解臨渙今在何許第二䖏¶
有訊託申意未及别書也今歳大扺多發瘡疹永仲兒¶
女皆病兹亦見安矣¶
遼啟比奉書相各徹侍史前辱賜教及二山詩若見顔¶
<pb:KR3h0032_WYG_011-7a>¶
色所道昔遊甚詳已如坐吾庵中矣誦玩無斁尢深感¶
愜也即日動止何似十四縣君安勝新婦煩舅姑愛恤¶
不見其尤甚幸甚幸遼于此如故來春得張郎成婚了¶
便無復累胷中者人生正為業來夙息能修證必不及¶
此正當一念不動如枯木如死灰當來初有分爾咄咄¶
無益也歳方終氣候凝凛千萬為國加愛加愛不宣遼¶
上穎叔閣下十月二十八日¶
示諭倉使者已許諾至感獻父更冀終之得一職則尤¶
<pb:KR3h0032_WYG_011-7b>¶
佳復爾忘想忘想近得巴陵一格知書子公已善過彼¶
乆矣今想已至舂陵也¶
遼啟京師區區人事日繁不奉書遂五十日感節懷思¶
但有悁結即日不審履此夏暑動止何似太夫人萬福¶
門中眷愛安勝遼即此粗遣愛間多病官局亦無事乗¶
興即往不然杜門數日亦無吏責卜居城西地名桃源¶
小有園林亭榭之樂足以養妻子度歳時進無所營退¶
有所得而庭闈不逺其餘尚復何求哉但未聞召命日¶
<pb:KR3h0032_WYG_011-8a>¶
以遲俟爾未卜相見千萬善愛善愛不宣遼再拜頴叔¶
閣下五月五日¶
小兒為吏無狀所以庇于大廈者不止逃謗也又蒙其¶
上官薦寵之衰門弱植豈其所宜當此穎叔之惠為不¶
淺矣感刻感刻十四縣君安勝齋郎以下諸眷計無恙¶
安行南出遂成姻事否駢蕃託于慶門尤為所幸素道¶
有兒女在其外氏甚無聊此雖攻苦食淡為不足度亦¶
可養其一二今有書託安行與𢃄來更煩穎叔為一言¶
<pb:KR3h0032_WYG_011-8b>¶
女子荷慈顧舉家銜感銜感遼上¶
大鏡方鏡二匣籹合先送去照臺并枕近晚可得般必¶
未行有定日希示及遼送十甥¶
拜依元約兩數昨日當面上¶
十郎十一郎安勝諸眷無恙修婦安否前謝十一哥書¶
不知何時西上也企渴企渴遼¶
十四縣君安勝不别書也知盡室遂至都下胃暑渉秋¶
佳否十郎調何處官十一千郎必各已試歸聞在南廟¶
<pb:KR3h0032_WYG_011-9a>¶
必遂高輟行聽喜報也廿娘安否此中粗遣山間殊無¶
京塵但朝夕不忘思想耳向冷千萬多愛未及專作千¶
郎書老懶不訝不訝¶
　右熙寜審官西院主簿沈公遼字叡達書簡帖七幅¶
　真蹟一卷公以善書稱王文公㑹文肅公師其筆法¶
　王得其清會傳其楷再世三秀厥惟聞家不幸以罪¶
　廢其事見于王明清揮塵銀卜居池陽名與齊山俱¶
　高遺帖固可寳也淳熙壬寅予兄大用守池得之以¶
<pb:KR3h0032_WYG_011-9b>¶
　遺先君有藏書家印十有二¶
　贊曰夢溪筆談載公之論書曰書之神韻雖得于心¶
　書之法度必資于學分制有法均停相若三四合體¶
　上下齊腳多寡不牽乃異世作今視其帖信乎其嗜¶
　之專而見之卓也雖然藝在當家習亦有源存中瞻¶
　前文通比肩顧翰墨文章之不殊而俱未若公之知¶
　言知言伊何以神合天古人之良意在筆前¶
　　沈叡逹昭君詩帖(銀硃界行紙冩楷書/二十四行尾記三行)¶
<pb:KR3h0032_WYG_011-10a>¶
圓明師為余鼓琴作昭君操因感其意辭以贈之¶
王昭君漢宫女生如桃李華皖皖託朝露不向春風荣¶
摧折在泥土耻將黄金市顔色空得君王一廻顧黄門¶
扶我上車去遙望漢宫隔烟霧十年簾下學畫眉不知¶
還為蛾眉誤中間悲怨或易忘如今覊愁那可諭夢中¶
時復作歌舞滿目異類誰與語胡風日夜驚吹沙不知¶
春來復秋去一生此恨終難言獨自援琴傳作譜傳作¶
譜一曲未終淚如雨我來都城下黄塵厭覊旅道人為¶
<pb:KR3h0032_WYG_011-10b>¶
我試一彈使我超然為懐古¶
熙寜八年五月二十七日在普淨僧舍冩錢塘沈遼叡¶
達¶
譙國曹誦貫通嘗觀叡達書元豐辛酉上巳日題(楷書/二行)¶
　右沈叡達昭君詩帖真蹟一卷昭君之詩出于文人¶
　才士之手葢不可勝數而公獨託琴以弔古即古以¶
　寓情是有足稱者曹誦本濟陽王佾諸孫戚里家子¶
　紹聖間仕至摳宻副都承㫖與公歳月僅相後先而¶
<pb:KR3h0032_WYG_011-11a>¶
　已知敬慕如此則公之書名葢已乆矣帖與寳晉四¶
　詩同得之京口¶
　贊曰玉微十三維以寓聲支郎何心寫脂粉情漢塚¶
　春青塞霜曉白千年之悲表此遺墨¶
　　唐林夫經由還家二帖(並行書第一帖十/行第二帖七行)¶
坰拜啟坰比者經由屢承埀訪意愛之厚戴荷何言敝¶
舟當侯别親賔相餞送至連日解繂此心瞻望清風不¶
勝戀戀春氣漸和惟千萬保重以副頌慕謹奉狀少代¶
<pb:KR3h0032_WYG_011-11b>¶
面違不宣坰拜啟僧監吉祥上人座前謹空二十五日¶
坰啟昨夕還家遂四鼓矣其荷延寵之厚固可知也經¶
夕尊體想佳已而聞辰刻東亭傋早饌上邀車馭望枉¶
臨幸甚坰再拜彦逺尊兄事早刻¶
　右熙寜同知諫院唐公坰字林夫經由還家二帖真¶
　蹟一卷公初以新法進賜第奉常階清顯矣既乃以¶
　人心之未合者廷斥大臣至叩殿陛甘貶黜而不之¶
　顧元祐間僅厯鄂湖臬三郡而不迄用豈以其悔之¶
<pb:KR3h0032_WYG_011-12a>¶
　晚耶公葢知制誥彦猷之子父子有能書名東坡有¶
　詩曰二妙凋零筆法空忽驚雲海戲羣鴻清詩不敢¶
　私囊篋人道黄門有父風葢以公比晉衛桓也嘻斯¶
　亦足珍矣前帖得之僧元明次帖得之吳越錢氏皆¶
　在京口時¶
　贊曰國朝之士夫子書鮮留意而况乎父子之懿如¶
　公亦可謂善繼者矣東坡謹許可比之晉二衛質之¶
　斯帖其有風致雖子亦將謂之無愧也¶
<pb:KR3h0032_WYG_011-12b>¶
　　張子野詩藁帖(行書藁木第一帖/六行第二帖七行)¶
韻和上先頓首(前題一行/紙捐不存)¶
池上飛橋亭外山野禽偷静上鈎欄晚花露重香偏細¶
春女衣輕體尚寒曲水略殊今日事南湖曽奉昔人歡¶
郡圖可許増新致幾處模傳畫様㸔(此地舊南湖是越/王弟嘗分主茲土)¶
(南湖即有弟賞尚有當時亭觀材存焉/案此注湖字舊字賞亭字下俱有閧文)¶
射(前題紙損惟/存一射字)¶
射藝功多暮未疲欲將庭火繼西暉弦聲應手破竹響¶
<pb:KR3h0032_WYG_011-13a>¶
旗影翻風戲鳥飛竟日中支矜互勝傍人如堵見終稀¶
不知雙燭沙河上誰得牛心一割歸(師望有雙燭沙河/引騎歸之句昔王)¶
(凱音牛名八百里駮與王濟對射賭/之一發中的遂探牛心一割而去)¶
張子野在熙寕間致政來徃杭霅兩郡是時東坡先生¶
楊元素李公擇為守倅陳令舉栁子玉皆在葢一時文¶
章鉅公也子野年八十餘視諸公為文人行東坡次韻¶
春畫一篇推抑之意至矣此卷有池上飛橋亭外山野¶
禽偷静上鈎欄又射弓詩云弦聲應手裂竹響旗影翻¶
<pb:KR3h0032_WYG_011-13b>¶
風戲鳥飛絶類張文昌也毎展卷想見其多才潦倒良¶
可秘護耳庚戌十二月吉雪溪老人門演子長(行書十/一行)¶
東坡祭張郎中文云微詞宛轉葢世之裔謂其精于詩¶
詞也此書風流藴藉又詩詞之餘波云建炎四年十二¶
月初七日㑹㮷關注書(行書/四行)¶
　右熙寜郎官張公光字子野手書詩二篇真蹟一卷¶
　公詞名滿天下三影之作膾炙迨今方熙寜時垂車¶
　自怡往來浙右霅上六客公葢預其一壽俊耆耋風¶
<pb:KR3h0032_WYG_011-14a>¶
　流藴藉葢尉然承平典型也帖以粉牋字跡已半磨¶
　落二關子長子東跂語具焉紹定戊子三月得之高¶
　平范氏¶
　贊曰觀水以心本于知者之樂取射以藝譬諸巧者¶
　之中時雖後先之不同意或迭取而互用句葩體莊¶
　字謹心縱是曰仁祖太平之詞人遺帖之存固宣後¶
　世之知所重也¶
　　王文恭易漕帖(楷書六行/尾批二行)¶
<pb:KR3h0032_WYG_011-14b>¶
十五姨縣君玉履萬福聞所苦猶未平嘗記揚州法雲¶
寺有一居院有素傳膏藥傳瘡腫無不愈試一用之郡¶
君再三申懇不及别書謝惠𤓰姜今附酥一桶子珪上¶
閒郡無所施當且易要路一漕也¶
　右元豐宰相維師岐國王文恭公珪字禹玉易漕帖¶
　真蹟一卷舊藏京師士人司馬若谷家有蔵書家二¶
　即慶元己未嵗六月偕諸帖見㫒自官制之行公為¶
　首相終始事神宗實膺睿簡文鳴三朝位冠百辟書¶
<pb:KR3h0032_WYG_011-15a>¶
　固不可無傳也¶
　贊曰以文致身以恭奉上錙銖筆態矩&KR0008;心匠論其¶
　鈎格則得紆餘曲致之體攷其縱逸則妙雍容不迫¶
　之狀儼佩玉之度肇官儀之創百辟班見大廷宏敞¶
　方觚穎之發揮葢已具此氣象曰誰之書元豐首相¶
　　吴正憲嵗端帖(楷書/八行)¶
充啟嵗端之履福茨來集未遑修染先枉書縢感懌之¶
深何可勝道未諧欵晤更冀為時自壽以迓裒擢不宣¶
<pb:KR3h0032_WYG_011-15b>¶
充頓首知府司勲左右¶
　右元豐宰相觀文殿大學士太一宫使侍中呉正憲¶
　公充字冲卿嵗端帖真蹟一卷神宗勵精政事公以¶
　元臣握輔㩞雖屢造排濟而君臣之際獨無間然始¶
　必有得乎帝心者慶元己未嵗六月中都士人司馬¶
　若谷以數帖授于是書在焉亦有藏書家印二¶
　贊曰濃如夏木森葱蒨淡若秋波横組練端方亭亭¶
　復妡婉有肉不俗骨不軟情真字楷意蕭散如在竹¶
<pb:KR3h0032_WYG_011-16a>¶
　宫樂閒燕九光玉藉觀文殿字曰沖卿謚正憲¶
　　司馬文正集序帖(楷書/九行)¶
集序前日已白景仁更請一簡咨之光非敢憚煩但以¶
荒惡冠于相公文筆之前太為不知量故也惶悚惶悚¶
曏承示論以相公作御史時曽乞台還孔范其草在否¶
得所資也光再拜太傳十九日¶
　右元祐相國維師温國司馬文正公光字君實集序¶
　帖真蹟一卷公以道自任以致君以拯民積之于身¶
<pb:KR3h0032_WYG_011-16b>¶
　達之天下如洪河大川由源迄流初匪二木故其在¶
　伊洛則宻雪屯膏而四海望其澤在廟朝則九鼎作¶
　鎮而神姦不能窺至矣哉合内外貫天人感通混融¶
　一誠而已予彚羣帖乆未得公書日夕以為恨紹定¶
　戌子三月容有持以示予者亟取羣玉帖較之筆勢¶
　毫髪無小差再拜驚喜遂贖以傋祕笈詳考帖語恐¶
　是答宋莒公家子孫之求集序者孔范以言事去位¶
　在明道末莒公時為諫官目為御史或記憶之訛¶
<pb:KR3h0032_WYG_011-17a>¶
　贊曰道本于身真蹟乃全貫以一誠雖人實天元祐¶
　之初帝賚良弼匪康其躬為民而出龍起于洛雲興¶
　于嵩有澤其膏四海之豐方其未驤一念下土九闗¶
　雖扃編此守虎及其既用草偃惟風羣賢鱗差滃然¶
　而從天以誠開民以誠格混融流通何索何獲有崇¶
　南山太平之基巖巖具瞻維公宜之平生不欺涵泳¶
　浹洽心畫之作為天下法取人以直持已以謙豈徒¶
　幅箋二徳之兼榮光屬天公書在櫝有徳有言温其¶
<pb:KR3h0032_WYG_011-17b>¶
　如玉¶
　¶
　¶
　¶
　¶
　¶
　¶
　寶真齋法書贊卷十一¶

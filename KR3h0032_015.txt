# -*- mode: mandoku-view; -*-
#+TITLE: 寶真齋法書贊
#+DATE: 2015-08-24 23:14:44.523445
#+PROPERTY: ID KR3h0032
#+PROPERTY: BASEEDITION WYG    
#+PROPERTY: JUAN 卷十五
<pb:KR3h0032_WYG_015-1a>¶
欽定四庫全書¶
　寶真齋法書贊巻十五¶
　　　　　　　　　　　　　宋　岳珂　撰¶
　宋名人真蹟¶
　　黄魯直先王賜帖(四帖並行書第一第四帖各六/行第二帖十四行第三帖四行)¶
來日無他能囘車馬至騏驥甚惠仲謀延款之意甚勤¶
不肖亦欲承教也踞邀恐悚庭堅頓首上伯時親家兄¶
十日¶
<pb:KR3h0032_WYG_015-1b>¶
庭堅頓首逺辱惠書并寄蜀牋極荷勤懇都下匆匆人¶
事畧不辨了眼前閲歲月如流耳以此音記不時想不¶
以此為恩意疎宻也卽日官下何如頗得日力問學有¶
同僚共文史之樂否令叔比數得安問然意思頗有生¶
事自累之嗟令弟每相見于仲謀家意氣疎爽甚可愛¶
也未緣㑹面千萬加重謹奉狀庭堅再拜景善主簿仁¶
弟十一月十三日¶
北物有所須因來示諭欲寄筆墨適眘修行日有公家¶
<pb:KR3h0032_WYG_015-2a>¶
事冗甚别因監司行寓書并信矣庭堅頓首¶
庭堅頓首相與有𤓰葛又世舊今後惠書可不煩作公¶
銜也當路諸公頗能相推挽薦章有㡬人矣因書一二¶
疏之庭堅頓首¶
　右先王故藏紹興所賜山谷騏驥蜀牋北物世舊四¶
　帖真蹟一卷縫有内府書印三末有紹興小璽一始¶
　先生在兵間獨以垂意文藝稱字尚蘇體室有鄴架¶
　故姧臣特忌之不與他將比當己未初定盟時金人¶
<pb:KR3h0032_WYG_015-2b>¶
　歸我河南地高皇旣議偃兵徧賜諸候大帥宸翰先¶
　王始得喬潭舞劔賦次得諸葛亮等屯田三事皆寓¶
　隆指珂幼聞之諸父言他賜尚多上亦聞先王好書¶
　帖嘗因近璫宣諭密賜蘇黄等墨蹟中更家禍皆就¶
　㪚軼惟舞劔一賦藏先兄吏部甫家其餘雖件目亦¶
　不復可省憶矣珂每竊慨歎謂帖固不得而見而先¶
　王寵褒雅尚亦無容少存風徽耶紹定戍子五月客¶
　有自浙右來攜此帖見售初觀楮墨特與他異又見¶
<pb:KR3h0032_WYG_015-3a>¶
　印識如新亦止疑其貴臣家落遺者閲至卷尾乃有¶
　四半印存于鸞鶴縹卷之右騐其文則曰鎮南留後¶
　清逺鎮寧崇信武勝定國五節度正先王所佩者不¶
　知流落至何所而今日乃復獲之驚喜三歎繼以感¶
　泣於虖予收帖字半生矣王氏之青氈衞公之故物¶
　顧乃一旦自比于象罔之求珠而復還于漂摇之毁¶
　室是非天而孰為之耶此一帖也使太史之網羅放¶
　失皆幸而出于無心則子孫之所不及知史牒之所¶
<pb:KR3h0032_WYG_015-3b>¶
　不及紀又可殫見耶泣而贊之以志復獲之喜¶
　贊曰賜帖不知其㡬而今獲其一四印之錯出百年¶
　之湮鬰神呵鬼䕶見此遺物鳴虖此固先徳之所寓¶
　而匪止于絶世之名筆旣軼而獲比繡質子孫守之¶
　謹勿失¶
　　黄魯直覺民讀書帖(行書十六行/尾批一行)¶
覺民弟得書知侍奉叔嬸恭勤子職同新婦二即五郎¶
八郎九郎八娘安勝甚慰逺思審不利秋官得失蓋有¶
<pb:KR3h0032_WYG_015-4a>¶
竒偶但要偷閒不忘學耳惟此一事身當潤澤又為¶
子孫之基不可不勉也讀書要不雜毎一書自初至¶
終日讀得一板嵗計之亦功多雜讀雖多終無功也¶
漢儒多白首專一經皆成大儒蓋書在精不在多也¶
念二弟所要文字及詩已具報之二郎開嵗已十四¶
想已學作文字陳隱夫必能糾率諸兒讀書閒時更¶
自為講解為佳諸甥皆有性格誰最精慧因讀報及¶
雙連之慶計當在房下要早教道以成天予之美南¶
<pb:KR3h0032_WYG_015-4b>¶
北阻逺未有會集期但懷想千萬加愛不見兄庭堅¶
寄¶
睦相並附起居¶
山谷勸其弟姪讀書一帖中三致意焉丁寧懇切惟恐¶
其怠蓋非獨私其弟姪而已凡厥後學皆當敬佩斯言¶
永以為訓隆興癸未臘日華陽老人張綱書(行書/五行)¶
讀書本以索理明道其緒餘則為文章至于文章決科¶
尤其粗者余覽黄公家問至謂得失繫于奇偶而學終¶
<pb:KR3h0032_WYG_015-5a>¶
不可忘使人繫節稱善囘視韓文公讀書城南詩多媿¶
辭矣張駒題(行書/六行)¶
　右山谷先生讀書帖真蹟一卷張章簡綱等二跂題¶
　其後寶慶丁亥十一月予在京口得之張氏子蓋金¶
　壇故家¶
　贊曰學以進乎道不止于決科也厭飫優柔貴精不¶
　貴多也得失奇偶固未如之何也指端而言所以勉¶
　其切磋也三致意于丁寧式爾心之訛也因私淑以¶
<pb:KR3h0032_WYG_015-5b>¶
　儆諸後學又有以見前輩用心之不頗也¶
　　黄魯直食麵帖(行書/九行)¶
今日早食麵及麰飯各能酌中一杯自病來未始如此¶
也承續寄藥感刻忽憶堯夫在相府時夏秋病暴下至¶
潁昌猶不寧服附子黄耆竹瀝湯乃已此佳也堅腸㪚¶
不知甚處合來乃㕮咀藥耳有虢州赤石脂否因檢藥¶
惠黄耆二兩庭堅再拜¶
涪翁書大率豪逸放肆不純用古人法度嘗稱杜周有¶
<pb:KR3h0032_WYG_015-6a>¶
言三尺法安出哉前王所是著為律後王所是疏為令¶
以此論書而東坡絶倒雅意主于不俗有戈戟縱横之¶
状不得已焉耳今觀此帖乃能收歛以就規矩本心之¶
所形也良可寶云嘉定十四年七月丙子鄞川袁爕題¶
(行書/九行)¶
　右山谷先生食麫帖真蹟一卷絜齋袁公爕跋其後¶
　前藏書家四印後有袁氏二印寶慶丙戌三月得之¶
　京江¶
<pb:KR3h0032_WYG_015-6b>¶
　贊曰山谷書法本于天才變而成家如萬壑崖骨痩¶
　氣清霜寒籟哀故其言曰法安出哉我師我心奚彼¶
　之儕今觀此書自葉而荄歛其角圭以復成才規矩¶
　崛奇闗機闔開故其跋曰自本心來誰其知言嘻噫¶
　絜齋¶
　　黄魯直張處士帖(行書/七行)¶
張處士得所寄筆六種甚所功恨物材未極佳耳楊仲¶
頴先輩報張通處士¶
<pb:KR3h0032_WYG_015-7a>¶
　右山谷先生張士帖真蹟一卷筆工而以張處士稱¶
　豈唐世宣州諸葛流耶其必有以得此矣帖得與真¶
　一詩同時¶
　贊曰唐世稱不擇筆而妍㨗者惟虞與裴豈以先生¶
　翰墨之體而猶致恨于物材然而取妍命㨗要必有¶
　所自來世所共詫以為不根之奇是固務實者之所¶
　咍也¶
　　黄魯直一笑帖(行書/六行)¶
<pb:KR3h0032_WYG_015-7b>¶
不厭因其求書寓題紙尾他日五湖四海間相見回思¶
此時亦足握手一笑也(案此帖上有脱文跋/中攷之今仍原本)¶
　右山谷先生一笑帖真蹟一卷慶元庚申予在姑孰¶
　得此帖子書駔仲宜家卷端已不全莫知其為何帖¶
　有歐陽氏藏書二印¶
　贊曰帖字三十蹟如濕弔古其逢驚啜泣公來姑孰¶
　甫翔集書翰從容豈遑及此帖之獲雖此邑時猶可¶
　疑蠧誰葺至寶道傍世收拾乃以齧殘棄緗笈五湖¶
<pb:KR3h0032_WYG_015-8a>¶
　浪卷四海立墨風雨中起蛟蟄¶
　　黄魯直湯方蔬法帖(行書十/七行)¶
真珠菜淨濯去腥氣入䓤白數寸椎薑一塊椒數粒沸¶
湯綽過研五味齏醋食之甚佳㮨花剝去皮及莖幹取¶
成塊者湯中煮令熟錬薤油炒令香葱薑椒醋水相半¶
沸微入鹽甚羙比之二種菜食之殊佳漫録上庭堅頓¶
首¶
荔枝湯　擘生荔枝肉别貯其自然汁以水解白沙蜜¶
<pb:KR3h0032_WYG_015-8b>¶
漸入和令味相得卽井荔枝肉上火煮减半以甆合貯¶
之計客數人一勺又人入湯小半盞煎沸用紗囊成龍¶
腦先撲熱盞乃注湯¶
餘甘湯　餘甘用一種大如李皮皴肉黄赤者沙盆中¶
微擦去皮乃以磨薑沙鉢細磨人用半水盞四人用炙¶
甘草一寸同煎久之亦用龍腦囊撲熱盞乃注湯大率¶
人不過餘甘一枝¶
　右山谷先生湯方蔬法真蹟一卷帖書與雜帖同出¶
<pb:KR3h0032_WYG_015-9a>¶
　御府中有小璽欵縫而四種方獨殿故予特表而出¶
　之¶
　贊曰湯以濡唇蔬以適口撫藜腸而自驚奚龍腦之¶
　猶取予方笋蕨是茹蘖茶是友發遺帖而一笑正恐¶
　楊妃之百驛未足以比庾郎之三韭也¶
　　黄魯直蹇&KR1042;帖(行書/六行)¶
蹇&KR1042;材力下中奉䇿周旋不能百里䝉被豹飾文采蔚¶
然維鵜濡翼國風所刺僕人圉師一日三禠不堪龍象¶
<pb:KR3h0032_WYG_015-9b>¶
之任僅為麒麟之楦顧影長鳴畏我同早¶
　右山谷先生蹇&KR1042;帖真蹟一卷觀帖之語先生意殆¶
　必有謂惜也其不及聞也帖與趙清憲帖同得之王¶
　氏¶
　贊曰世固有飾其外而忘其中被服以為容而用之¶
　弗充又奚止一蹇&KR1042;哉予故因遺墨以三省吾身正¶
　恐自墮于黔技之窮而何暇以誚夫憧憧也¶
　　黄魯直煎茶賦帖(楷書大字五十八行前題一行/尾記八行案前題一行原闕)¶
<pb:KR3h0032_WYG_015-10a>¶
洶洶乎如澗松之發清吹皓皓乎如春空之行白雲賓¶
主欲眠而同味水茗相投而不渾苦口利病解膠滌昏¶
未嘗一日不放箸而收茗碗之勲者也余嘗為舍弟嗣¶
直瀹茗因録其雪煩破睡之功爲之甲乙建溪如割雙¶
井如撻日鑄如㔢其餘苦則辛螫甘則底滯嘔酸寒胃¶
令人失睡蓋亦不足與議或曰無甚高論敢問其次涪¶
翁曰然則味江之羅山嚴道之䝉頂黔陽之都濡髙株¶
瀘川之納溪梅嶺夷陵之壓甎臨卭之火井皆向以薦¶
<pb:KR3h0032_WYG_015-10b>¶
兔褐之甌瀹魚眼之鼎者也或者又曰寒中瘠氣莫甚¶
于茶或濟以鹽勾賊破家滑&KR0034;走水又況鷄蘇之與胡¶
麻涪翁于是酌岐雷之醪醴參伊聖之湯液斮附子如¶
博投以鰲葛僊之堊去藙而用鹽去桂而用薑不奪茗¶
味而濟以草石之良所以固太倉而堅作强于是倮松¶
實胡桃炰鴨跗菴摩以濟味折菊英水蘇濯勃賀蘼蕪¶
以為芳前四後四才用其一少則羙多則惡發揮其精¶
神又益于咀嚼蓋失匠無可棄之材太平非一世之略¶
<pb:KR3h0032_WYG_015-11a>¶
厥初貪味雋永速化湯餅至于中夜不眠耿耿旣作温¶
濟(案集本既作温齊句下有殊可屢歃如以六經濟三/尺法雖有除治與人安樂賓至則煎去則就榻不遊)¶
(軒后之華胥則化莊周之蝴蝶與此迥異贊中所謂/于賦之尾與他本異莫詳其孰是者今並仍原本)日¶
饗四五得枕而臥夢為蝴蝶而飛去¶
元符三年八月丁未阻雨𦍑峽中試嚴永棗核筆以銷¶
飽懣此書似王定國而差有意味¶
　右山谷先生煎茶賦真蹟一卷是賦之書予嘗見數¶
　本文亦有稍不同者今字體差清謹豈先生試筆適¶
<pb:KR3h0032_WYG_015-11b>¶
　意作耶帖故予舊家物不知所從來¶
　贊曰茶雖以藥煎斯失正味字託以筆試斯失正體¶
　以先生而比王定國抑未知其何似于賦之尾與他¶
　本異又莫詳其孰是要皆知乎識者之議敬藏以俟¶
　　黄魯直真一酒詩帖(行書六行/尾記三行)¶
撥雪披雲得乳泓蜜蜂又欲醉先生稻垂麥仰陰陽足¶
器潔泉新表裏清曉日著顔紅有暈春風入髓㪚無聲¶
平生真一東坡老卻作青州從事名¶
<pb:KR3h0032_WYG_015-12a>¶
　　蘇文忠歸潁帖(行書/九行)¶
迨既忝薦赴省試遂可就親雖叔弼尚在疚想可别令¶
人主婚已令子由咨禀彼此欲及時了當想蒙開許也¶
癸丑三月十五日令畤題¶
　右山谷先生歸潁帖真蹟一卷趙徳麟跋戊子二月¶
　得之錫山¶
　贊曰事師之情期以百世言雖不多意則獨至識以¶
　嵗月越王之孫式時覽觀用攷大倫¶
<pb:KR3h0032_WYG_015-12b>¶
東坡真一法酒詩後題云予能作蜜酒格味與真一相¶
亂¶
　右山谷先生所録東坡真一酒詩帖真蹟一卷韶定¶
　戊子三月得于髙平范氏有藏書家印六字體特飄¶
　逸過于平時蓋得意之蹟云¶
　贊曰以蜜為酒助于東坡託詩以傳百世不磨然而¶
　濁為賢而清為聖泛為醪而盎為酇自古而降厥名¶
　孔多要皆不以甜稱惟少陵昌黎始有如蜜若飴之¶
<pb:KR3h0032_WYG_015-13a>¶
　歌豈時人酸鹹之嗜大槩畧同予固未辨其趣之如¶
　何也¶
　　黄魯直詩藁帖(八帖並行書弟一弟六帖各十四/行第二第四帖各十三行第三帖)¶
　　(八行第五帖三十五行/第七第八帖各五行)¶
次韻呉可權題餘干縣白雲亭(遇句屢仆趣蠧助/翥聚去故處注)¶
曩誰築孤亭勝日有感遇永懐劉隨州因榜白雲句遺¶
老不能談新陳忽成屢緑陰斤斧盡華屋風雨仆呉候¶
七閩英宰縣有真趣弦歌解民愠根節去吏蠧材收佛¶
<pb:KR3h0032_WYG_015-13b>¶
宫餘工有子來助厦成燕雀賀水滿鳧鴈翥四海名士¶
來一笑佳客聚雲與碧山留雲隨清江去斯須成蒼狗¶
皆道不如故至人觀萬物誰有安立處寄語呉大今但¶
遣糟牀注¶
次韻明略奉陪呉明府燕白雲亭(弦筵連船天/姸宣然遷先)¶
江淨明花竹山空響管弦風生學士塵雲繞令君筵百¶
越餘生聚三呉逺接連庖霜刀落鱠執玉酒明船葉縣¶
飛乘舄壼公讁處天酌時多暴謔舞屬更成姸惟我孤¶
<pb:KR3h0032_WYG_015-14a>¶
登覽觀詩未究宣空餘五字賞文似雨京然醫是肱三¶
折官當嵗九遷老夫看鏡罷衰白敢爭先¶
奉答明略見寄長短句(離亭/宴)¶
十載樽前談笑天禄故人年少可是陸沈英俊地看卽¶
瑣牕批詔此處忽又相逢潦倒秃翁同調西顧郎官湖¶
渺東看庾樓人小短船絶江空悵望寄得詩來高妙夢¶
去倚君傍蝴蝶歸時清曉¶
南樓書事¶
<pb:KR3h0032_WYG_015-14b>¶
四顧山光接水光凭欄十里芰荷香清風明月無人管¶
併作南樓一味凉¶
畫閣傳觴容十客透風透月兩明軒南樓盤礴三百尺¶
天上雲居不居言¶
勢壓湖南可長雄胷吞雲夢略從容北船未嘗覩巨麗¶
複閣重樓天際逢¶
武昌參佐幕中畫我亦來追六月凉老子平生殊不淺¶
諸君少住對胡牀¶
<pb:KR3h0032_WYG_015-15a>¶
庭堅承榮緒節推惠示沿檄崇陽道中六詩老孏不能¶
追韻輒自取韻奉和¶
頭陀全盛時宫殿梯空級城中望金碧雲外僧&KR0766;&KR0766;人¶
亡經禪盡屋破龍象泣惟有簡栖碑文章巋然立　右¶
頭陀寺¶
蟠空作風雨發地鳴鼓吹日晴四無人聲在高林際伊¶
優兒女語蹇淺市井議我欲抱七弦寫此以卒歲　右¶
道中聞松詩¶
<pb:KR3h0032_WYG_015-15b>¶
俗物常偪塞令人眼生角永懐洛陽人論詩談畫壁青¶
山吐秋月阻作南樓客但歌靡盬詩賞此無瑕璧　右¶
中秋山行懐子興節判¶
邑下羮不和幕中往調護紛爭非士則各使捐細故頗¶
憶郗參軍能令公喜怒應知鞅掌車歴盡崔嵬路　右¶
再登蓮荷嶺懐君澤知録¶
張公少為令愍俗有遺書左販洞庭橘右擔彭蠡魚歌¶
奔中夜女歸抱十年雛(借一/韻)近嵗多儒學仁風似有初¶
<pb:KR3h0032_WYG_015-16a>¶
　右崇陽道中¶
咸寧走蘆子終日喬木陰太丘心灑落古松韻清深聊¶
將不俗耳靜聽無弦琴非今豪部律而獨可人心　右¶
晚發咸寧行松徑至蘆子¶
戲答歐陽誠發奉議謝予送茶長歌¶
歐陽子出陽山山奇水怪有異氣生公突兀熊豹顔(案/此)¶
(句下原本缺/二十六字)音者蒼龍璧官焙香涪翁□贈□□□□¶
許詩情合得嘗卻思翰林來鐀光□□□□□□直相¶
<pb:KR3h0032_WYG_015-16b>¶
千萬不啻過愛公好詩□能多□□□有更横戈奈此¶
于思百戰何(案黄庭堅集載此詩生公句下云飲如江/入洞庭墅詩成十手不供寫老來抱璞向)¶
(涪翁東坡元是知音者官涪香句下焙翁投贈非世味/自許詩情合得嘗卻思翰林來餽光禄酒兩家人鑑共)¶
(寒光余乃案敢比東坡有如玉盤金叵羅直相千萬不/啻過愛公好詩又能多老夫何有更横戈云云原本闕)¶
(遺過半因此書所載皆㨿當時之/墨蹟故不復増入正文後皆倣此)¶
奉和榮緒節推之字四韻¶
紛紛不可耐君子有憂之鞅掌誠□□□□似怨詩頺¶
波看砥桂濁水得摩尼□□□□葉刳心只有皮(案黄/庭堅)¶
<pb:KR3h0032_WYG_015-17a>¶
(集載此詩第二聨云鞅掌誠莊語賢勞似怨詩/第四聨云知我無枝葉刳心只有皮附誌于此)¶
奉謝榮緒割鮮見貽¶
何處驚麏觸禍機煩公(案原闕/二字)割鮮肥□□□病新開¶
肉糲飯寒鮮得解圍(案黄庭堅集載此詩云何處驚&KR0034;/解褐機煩洞遣弦割鮮肥秋來多)¶
(病新開肉糲飯寒葅得解/圍葅字與此異今從原本)¶
　右山谷先生詩藁真蹟凡九幅論江西詩𣲖先生為¶
　稱首觀其鋟斵天巧磅礴萬象一字不苟作謂詩非¶
　徒工詎不信然舊人紹興御府卷尾著小璽縫有内¶
<pb:KR3h0032_WYG_015-17b>¶
　府印八藏事家印亦八嘉定戊辰歲九月得之豫章¶
　蔡士羙¶
　贊曰句法之竒日鍊月鍜烏輕之過疾詎穩驢上之¶
　推㪣未判長吉之心欲嘔彌明之息猶鼾天巧呈露¶
　風期汗漫予方遡詩派而未能所以揜斯巻而三嘆¶
　也¶
　　黄魯直催繡詞帖(行書/四行)¶
前嵗迷藏花桞恰恰如今時候諸事㡬時忺鏡中嬴得¶
<pb:KR3h0032_WYG_015-18a>¶
清瘐生受生受更被養娘催繡　歸田樂令¶
　右山谷先生催繡詞帖真蹟一卷先生平生語莊此¶
　帖故游戱耳觀其序晏小山詞有曰余少時間作樂¶
　府使酒玩世道人法秀獨罪余以筆墨勸淫于我法¶
　中當下犁舌之獄其悔雕篆至矣此豈自放毫楮間¶
　三生結習猶有未忘者耶書出衆帖中亦别而繫之¶
　者¶
　贊曰詞以寓意何適作理於戲翰墨亦或張弛此篇¶
<pb:KR3h0032_WYG_015-18b>¶
　所傳觀蜡之樂樂而不淫庻㡬在此¶
　¶
　¶
　¶
　¶
　¶
　¶
　寶真齋法書贊巻十五¶

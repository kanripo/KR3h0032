# -*- mode: mandoku-view; -*-
#+TITLE: 寶真齋法書贊
#+DATE: 2015-08-24 23:14:44.302917
#+PROPERTY: ID KR3h0032
#+PROPERTY: BASEEDITION WYG    
#+PROPERTY: JUAN 卷五
<pb:KR3h0032_WYG_005-1a>¶
欽定四庫全書¶
　寶真齋法書贊卷五¶
　　　　　　　　　　　　　宋　岳珂　撰¶
　唐名人真蹟¶
　　歐陽詢陰符經帖(楷書二/十七行)¶
經曰觀天之道執天之行盡矣故天有五賊見之者昌¶
五賊在心施行于天宇宙在乎手萬化生乎身天性人¶
也人心機也立天之道以定人也天發殺機移星易宿¶
<pb:KR3h0032_WYG_005-1b>¶
地發殺機龍蛇起陸人發殺機天地反覆天人合發萬¶
變定基性有巧拙可以伏藏九竅之邪在乎三要可以¶
動靜火生于木禍發必剋姧生于國時動必潰知之修¶
練謂之聖人天生天殺道之理也天地萬物之盗也萬¶
物人之盗也三盗既宜三才既安故曰食其時百骸理¶
動其機萬化安人知其神之神而不知不神之所以神¶
也日月有數大小有定聖功生焉神明出焉其盗機也¶
天下莫不見莫能知也君子得之固窮小人得之輕命¶
<pb:KR3h0032_WYG_005-2a>¶
瞽者善聽聾者善視絶利一源用師十倍三反晝夜用¶
師萬倍心生于物死于物機在目天之無恩而大恩生¶
迅雷烈風莫不蠢然至樂性餘至靜則亷天之至私用¶
之至公禽之制在氣生者死之根死者生之根恩生于¶
害害生于恩愚人以天地文理聖我以時物文理哲自¶
然之道静故天地萬物生天地之道浸故陰陽勝陰陽¶
相推而變化順矣至靜之道律吕所不能契爰有竒器¶
是生萬象八卦甲子神機鬼藏陰陽相勝之術昭昭乎¶
<pb:KR3h0032_WYG_005-2b>¶
進乎象矣¶
黄帝陰符經貞觀十一年丁酉嵗九月□□日書與善¶
奴¶
上清大洞三景弟子内供奉道士張平叔題(此題係/隷書)¶
　右唐太子率更令歐陽詢字信本陰符經真蹟一巻¶
　楷莊而勁嚴而有法紙古以香態嶮而絶真歐筆也¶
　書與善奴又與右軍寫樂毅論賜大令者同一體製¶
　按率更之子曰通字通師官至内史號小歐陽亦以¶
<pb:KR3h0032_WYG_005-3a>¶
　能書稱淳化閣帖中有所授筆訣亦云付善奴即其¶
　人也予壻陳天澤以寶慶乙酉五月見之中都知予¶
　篤好傾行槖購之以遺予有小璽在卷後¶
　贊曰内史書如率令善奴秀比官奴千古會稽楷則¶
　于今重見陰符¶
　　陳子昂無端帖(草書/六行)¶
道既不行復不能知命樂天又不能深隱于山藪乃亦¶
時出于人間自覺是無端之人况漸近無聞不免自惜¶
<pb:KR3h0032_WYG_005-3b>¶
如何¶
　右唐武后朝右拾遺清邊道行軍總管府軍曹陳子¶
　昂字伯玉無端帖真蹟一卷有小璽在卷端并米芾¶
　審定真蹟半印一古半印四書無始末因筆陳志而¶
　已得之與昭陵册文同時¶
　贊曰麟臺正字垂拱臣手持鴻筆扶金輪喔咿自擬¶
　教牝晨尚欲圭璧全其身筆精墨妙雖有神千載乃¶
　作無端人以人廢言古所聞尚可展卷書吾紳¶
<pb:KR3h0032_WYG_005-4a>¶
　　裴行儉衛公帖(草書/四行)¶
因檢文字見衛公論定襄用兵之勢歎服不能已行儉¶
　右唐金牙總管幽州都督裴獻公行儉字守約衛公¶
　帖真蹟一卷唐世名將公在甲乙選而以草隸名家¶
　嘗自歎曰褚遂良非精筆佳墨未嘗輒書不擇筆墨¶
　而妍捷者余與虞世南耳所撰選譜草字雜體至數¶
　萬言後為武后詔武承嗣就第取去不復行于世此¶
　帖葢追寫李衛公兵事也不特妍捷之態信其所言¶
<pb:KR3h0032_WYG_005-4b>¶
　而用兵節度心融神契葢與衛公同一軌轍高宗謂¶
　文武兼備非公孰能當之張懐瓘書斷第公書法入¶
　能品信不誣矣幅紙之藏千載如對書入紹興御府¶
　拊髀之意寓焉嘉定戊辰嵗二月與懐素千文同得¶
　之官鬻者¶
　贊曰營陣部伍妙盡四十訣而不能忘情于前輩之¶
　遺轍草字雜體多至數萬言而僅能傳信于後世之¶
　一編古人用心豈徒自賢精思以求全隨所寓則然¶
<pb:KR3h0032_WYG_005-5a>¶
　使用心皆如是則字法之妍何患乎不如其言今世¶
　之愚自謂兼善䕶前以矜名欲獨擅豈知公心靡恃¶
　靡夸我藏此書以愧坎蛙¶
　　崔融荷華帖(草書十行内/長者字平起)¶
荷華想已殘處此過四夏到彼亦屢而獨不見其盛則¶
是亦可訝豈亦有縁&KR0088;敝宇今嵗植得千葉者數盆亦¶
便發花相繼不絶今已開□□□□頗有可觀恨不與¶
□□□□□望雖不逺披對邈未可期伏紙可勝悵惘¶
<pb:KR3h0032_WYG_005-5b>¶
耶¶
　右唐中書舍人崔融字安成荷華帖真蹟一卷筆勢¶
　洞精紙素古雅鳯鶱騠驟寔為竒蹟融本文士筆法¶
　不多見開元中張説常與韋堅論近世文章謂李嶠¶
　薛稷宋之問與融之文如良金美玉無施不可固篤¶
　論矣攷之此帖豈翰墨之妙其得于天者亦與之相¶
　表裹&KR0088;寳章之序武成之觀積千古之見聞攷一時¶
　之期屬固已知深于書矣印以小璽并古半印二不¶
<pb:KR3h0032_WYG_005-6a>¶
　可辨嘉定癸未嵗十二月得之嘉禾王希吕尚書家¶
　贊曰六郎之風姿秀于清池初日之華㽔流景發暉¶
　種玩之誰宜有美人兮掞胸中之竒筆下其似之¶
　　賀知章事宜帖(草書/三行)¶
以諸人不至今日自當得□事宜諸人何為不報也¶
國老題¶
　右唐秘書監贈禮部尚書賀知章字委真事宜帖真¶
　蹟一卷鏡湖老監以能書名固已見于李白之詩竇¶
<pb:KR3h0032_WYG_005-6b>¶
　&KR2116;之賦今觀其帖高逸豁逹乃爾精絶益信開元盛¶
　時文館十八學士俱足以追貞觀之遺風歐褚清塵¶
　尚可及也帖有小璽葢蘇耆家舊藏有國老題字開¶
　禧乙丑嵗三月予在京口得之故簮紳家不欲名¶
　贊曰讀騎馬之歌而知其人之曠逹觀換鵞之詩而¶
　見其時之尊慕閲集賢之畫而識其像于後世拜千¶
　秋之祠而想其高于前古稽山之雲方霽鏡湖之月¶
　初吐一曲浩蕩千一呈露是不惟足以忘世間之塵¶
<pb:KR3h0032_WYG_005-7a>¶
　紛而亦可因以攷筆端之風度也¶
　　顔真卿朝迴帖(行書/六行)¶
不審所苦何如奉計已痊復真卿縁馬病朝迴已乏未¶
遂馳謁謹勒參候不次真卿狀上李太保大夫公閣下¶
　右唐太子太師贈司徒魯郡顔文忠公真卿字清臣¶
　朝迴帖真蹟一卷文與秘閣帖相似而小大不同公¶
　忠節貫穹壤筆法冠古今胷中所存凜凜不屈筆下¶
　是以言言如生百世而下尚可拜而仰也帖本家藏¶
<pb:KR3h0032_WYG_005-7b>¶
　無得書嵗月¶
　贊曰公之素守日烈霜嚴公之大節斗揭巖瞻筆勢¶
　所存心畫可占八法具體匪柔匪銛庶彚流形如鶱¶
　如潜坱圠是似端倪孰覘人以藝進公以徳兼凛其¶
　高風氣壓萬籖公神在天公書在奩繫贊以藏震于¶
　壬憸¶
　　徐浩謝賜書帖(楷書七行/尾批一行)¶
臣言伏奉詔書賜臣漢故南陽郡太平鄧恢素書一十¶
<pb:KR3h0032_WYG_005-8a>¶
五行竒跡逺至臣孤見寡聞所未遇臣當臨倣兾日進¶
益不任欣戴謹奉表以聞臣誠惶誠恐頓首死罪¶
惠于必省之(案此五字即所謂尾批一行/然文義不可解當有脱誤)¶
昌朝觀于許昌郡齋癸巳五月(楷書/兩行)¶
陳表自揚携此書并魯公帖來見過時在白沙溫陵明¶
父(行書三行温陵明/父字元係分注)¶
字圓熟而行筆工巧其人存心未可知也元祐三年十¶
一月十四日熟中題(楷書/四行)¶
<pb:KR3h0032_WYG_005-8b>¶
明年寒食元章倦游閣觀(行書/兩行)¶
晏元圭張彦通張敦叔同觀于禪居寺元符庚辰(楷書/一行)¶
(元符庚辰字/元係分注)¶
沈括存中觀于百花堆元祐五年季春十九日書(行書/兩行)¶
元符二年八月二十四日髙郵道中觀濓溪周壽元翁¶
(小楷/一行)¶
阜嘗就觀己巳秋八月題(楷書/一行)¶
崇寧壬午孟夏李秉文章君邃同觀于泗上通守公宇¶
<pb:KR3h0032_WYG_005-9a>¶
中獨秀峯前(小楷/兩行)¶
　右唐中書舍人尚書右丞集賢學士副知院事國子¶
　祭酒㑹稽郡公徐浩字季海謝書帖真蹟一卷有御¶
　府印一古半印二本朝賈曾二相光元章沈存中諸¶
　公皆書其後按史傳浩以八體名天寶至徳兩充訪¶
　圖書使能精而見博固後世之所莫及而浩之祖九¶
　隴縣尉師道父洺州刺史嶠之真行草皆名冠古今¶
　無與為比源長流浚又非淺學得以易窺信帖傳至¶
<pb:KR3h0032_WYG_005-9b>¶
　今為可寶也嘉定庚辰嵗二月得之郿塢¶
　贊曰南陽素書浩之所珍而本朝觀浩之書又皆以¶
　為絶倫今視諸賢之跋凡十有三人嵗月幾何又不¶
　能髣髴其清塵書意日新而迹日陳白首之攻庶幾¶
　信今¶
　　張長史春草三帖(六行凡/三本)¶
春草青青千里餘邊城落日見離居情知海上三年别¶
不寄雲間一雁書　旭書　隱之¶
<pb:KR3h0032_WYG_005-10a>¶
昇元□年十一月□日重題印¶
文房檢㸃銀青光祿大夫兼監察御史臣陳遵鄴文房¶
押司官銀青光祿大夫兼御史中丞臣楊徳綸文房副¶
使銀青光禄大夫兼殿中侍御史臣周承望文房副使¶
銀青光禄大夫兼御史中丞臣邵周崇英殿副使知崇¶
英院兼文房官檢校工部尚書臣王紹顔(又二帖/同前)¶
唐張顛春草詩(一外籖古經紙上御書墨字/一内籖青絹上御書金字)¶
　右唐左率府長史張旭字伯髙春草詩三帖真蹟各¶
<pb:KR3h0032_WYG_005-10b>¶
　一卷其一得之中都本江南李氏故藏有建業文房¶
　三印并古印二文房官職銜鴈行于左刻在御府帖¶
　中其二得之京口鍾氏卷左亦有文房印識二古印¶
　一并續卷後縫有小璽七其三得之忠訓郎苟夢玉¶
　苟使䝉古還至雲中以香荈易得之祐陵金字宸奎¶
　在焉首尾著政和宣和八璽亦有内府圖書璽予按¶
　長史以草聖得名葢其天真爛漫妙入神品而非榘¶
　矱步武者比前後所見大體如是然一詩三帖豈伯¶
<pb:KR3h0032_WYG_005-11a>¶
　髙平生于此篇毎切寄意正猶大令作洛神賦人間¶
　合常有數本之比耶一以神雋稱一以法度著又何¶
　其不同也最後一軸則類後人所模倣者睿思外庫¶
　如儲宏輩固不可以賞鑒期所以例霑壁跗之寵殆¶
　以此故雖然既列天鑒矣詎復可以淺識汰彼其嶄¶
　然露頭角者亦自不可掩也因存鼎峙以俟知音¶
　贊曰䕫作八音莖韺咸雲婁辨五色朱紫𤣥纁偉絶¶
　藝之天成隨所施而冠羣既運斤而薦巧亦端委而¶
<pb:KR3h0032_WYG_005-11b>¶
　長身或有若而闕里或蔡邕而虎賁是其同者體而¶
　不同者神藻繪既後素笙鏞無奪倫夫是之謂寳真¶
　　張長史秋深帖(十行帖首秋深至復/字行書氣力字平起)¶
秋深不審氣力復如何也藏弊何知可論河南送物人¶
近來得京中消息承彼數年不熟憂懸不復可論不委¶
諸小大如何為活計幾日有京中信使知之當數報委¶
曲耳¶
　右唐張伯髙秋深帖真蹟一卷按寳晉書史云真蹟¶
<pb:KR3h0032_WYG_005-12a>¶
　四帖在杭州陸氏大姓家舊有五帖第一秋深第二¶
　前發第三汝官第四昨日第五承湏今所存四帖汝¶
　官後有一古印文訛不可辨昨日承湏二帖小襞紙¶
　也陸氏子素從闗景仁學闗因借摹三大帖余昔見¶
　石本于闗中宋氏及官桂林闗杞為使者語及始知¶
　石在闗氏又五年官潭闗把通判邵州以石本見寄¶
　又三年官杭而闗景仁為錢塘令因陸氏子登第者¶
　來謁與謝而閲之獨失秋深第一帖詰之顰蹙而言¶
<pb:KR3h0032_WYG_005-12b>¶
　嘉祐中為太守沈文通借閲拆留余遣工摹餘帖即¶
　歸詰文通弟遫時為郡從事乃云在其姪延嗣處遂¶
　得閲徐購得之即是書也慶元辛酉嵗八月有鄂州¶
　姚氏嘗以西班仕孝宗朝乗軺按刑酷好帖字其家¶
　不能保故余因試漕臺介僧徳荗得之有古縫印及¶
　印迹可見者四并小璽在卷尾¶
　贊曰煒五帖兮迨今信第一兮秋深彼伯髙兮書滛¶
　人爭取兮千金攷步武兮可尋付纖穠兮何心嫓闗¶
<pb:KR3h0032_WYG_005-13a>¶
　沈兮鳴琴尚海岳兮知音¶
　　懐素千文帖(一百八十五行内稱鳴毁彩明給又/蓻素要任陋十二字並楷注内彩字)¶
　　(又□/草注)¶
千字文　敕員外散騎侍郎周興嗣次韻¶
天地𤣥黄(至/)焉哉乎也(文/全)　國老題(行/書)¶
　右唐僧懐素字藏真草書千文真蹟一卷予嘗得内¶
　府舊帖此書在首卷中筆勁墨妙傳付甚真嘗動天¶
　鑒襄陽米芾元章著寶章待訪録其間第三十五事¶
<pb:KR3h0032_WYG_005-13b>¶
　特載此書係絹本藏蘇液家有沈文通刻板本行于¶
　世後入章丞相子厚家又見于書史液葢太簡參政¶
　曾孫而耆國老之孫藏書精鑒為本朝第一今卷尾¶
　有國老題字及有武功印十九半印四皆蘇氏遺蹟¶
　又曾入山谷家後自御府賜貴臣有山谷與貴臣家¶
　二印并一小璽在焉按朱長文續書斷素長沙人自¶
　云嘗觀夏雲隨風變化頓有所悟遂至妙絶如壯士¶
　拔劒神彩動人顔魯公嘗有書云昔張長史之作也¶
<pb:KR3h0032_WYG_005-14a>¶
　時人謂之張顛今懐素之為也僕寔謂之狂僧以狂¶
　繼顛孰謂不可耶其定著入妙品今視信然又按羣¶
　玉堂帖别有千文一卷亦稱素書與此敻異豈游戲¶
　翰墨隨寓輒寫其所出不一耶王大令之洛神賦張¶
　伯髙之春草詩筆塚用工之深殆不應出其下層見¶
　疊出固應爾耳嘉定戊辰嵗二月予既多得官鬻帖¶
　將歸有界南貨繒絲孫氏者射請囊帛得此書于故¶
　衣袽中予以二萬錢取之雖絹素塵暗而神裁軒翥¶
<pb:KR3h0032_WYG_005-14b>¶
　如非烟卿雲輝煥九霄宿霧晨靄益助妍態真可寶¶
　也¶
　贊曰鵾鵬徙海龍蛇起陸思妙天隨神鍾鬼哭垂露¶
　在手非烟眩目錦紱瓊機光我韞櫝¶
　　懐素秋風帖(十二/行)¶
此相遇極慰積心人情逼深江事來甫爾遂不果欵悉¶
海(案帖首及江字上下/海字上下俱有闕文)我有數行淚不落十餘年今日¶
為君盡併灑秋風前¶
<pb:KR3h0032_WYG_005-15a>¶
　右唐僧懐素秋風帖真蹟一卷草法入聖精藝無敵¶
　紙素亦蠧朽不可觸絶匪後人所能逕庭者著以御¶
　府印慶元庚申十月予來建康得之士人張琨家後¶
　二十四年卷軸經屢閲皆畟畟碎斷始以癸未嵗十¶
　一月重裝于維揚因取而贊之¶
　贊曰憭慄之秋騷人所悲彼僧何為乃寫以辭絶藝¶
　出塵亦寄焉耳雲烟蒼茫在此幅紙¶
　　懐素律公帖(九/行)¶
<pb:KR3h0032_WYG_005-15b>¶
貧道頻患腳氣異常憂悶也常服三黄湯諸風疾兼心¶
中常如刀刺乃可處方數日服不然客舍非常之憂耳¶
律公能枉步求貧道顛草斯乃好事也奉凂不盡垂悉¶
沙門懐素白¶
右懐素書律公帖臣米友仁鑒定真蹟恭跋¶
　右唐僧懐素律公帖絹本真蹟一卷凡帖非有意于¶
　傳也遇事而作合乎天真過是弗復可得矣兹帖也¶
　以問疾為酬答託諸好事寓以縑素固非無意于傳¶
<pb:KR3h0032_WYG_005-16a>¶
　也天真之合雜草而行隨用無别則其所造非逢原¶
　自得者疇克爾哉按寶晉書史安師文家懐素絹帖¶
　三本此為第三元祐戊辰嵗安君㩗至留米家月餘¶
　臨為乃還後有呂汲公大防已下題今歸章子厚即¶
　此本也紹興間嘗入九禁遂命米友仁鑒定雖言其¶
　真而不及寶晉篤好之詳豈不之攷耶吕跋不復見¶
　矣小璽繫識于後又刻在御府帖中繼賜貴戚因遂¶
　流傳人間淳熙丁酉得之中都先君手裝¶
<pb:KR3h0032_WYG_005-16b>¶
　贊曰噫懐素善草書雜真行世所無妙之臻理不殊¶
　盍反觀同其初¶
　　叚文昌秋氣帖(草書/六行)¶
總不得書何為如此秋氣稍冷不知當如何也有華陽¶
消息可報委曲十四日報¶
　右唐御史大夫叚文昌字墨卿秋氣帖真蹟一卷按¶
　唐世搢紳家以上逹下其制相承名之曰委曲葢今¶
　之批示也迄于國初猶多用之史傳所書如髙駢輩¶
<pb:KR3h0032_WYG_005-17a>¶
　類不止一見此帖葢當時授其家隸者前有古印不¶
　可辨小璽并一小印在卷首尾得之嵗嘉定庚午月¶
　黄鍾日中澣售者江陰王氏¶
　贊曰唐世士大夫委曲之逹下多矣而曰此獨存其¶
　用情則通而真其下問則仁而温其字體之竒縱入¶
　神猶在所未論也於虖辨分有倫待人以身風俗其¶
　淳我思古人¶
　　裴素明日帖(草書/八行)¶
<pb:KR3h0032_WYG_005-17b>¶
裴素制誥書寶厯元年楊嗣復相公下及第更不知聞¶
是何薄情也明日為吾人請假一日具空繪袛望候捨¶
却他事早見訪也更無人惟有崔十學士此走狀不宣¶
素再拜二十一官郎中使君閣下二日¶
　右唐知制誥裴素字□□明日帖真蹟一卷唐固多¶
　竒蹟如素亦未以能稱而可見者如此亦足以知其¶
　習俗之不凡也嘉定辛未嵗九月予因上澣過壽星¶
　山與客訪古有僧録壽者逮事髙廟多蓄名帖購得¶
<pb:KR3h0032_WYG_005-18a>¶
　數紙以歸始末著五印按宰相世系表素系出東眷¶
　冕之姪冔之子云¶
　贊曰有王茂宏之筆勢予非取其麗從容而大肆巧¶
　者以愧尚庶古意¶
　　唐史惟則篆千文帖(一百一十八行尾記一行帖/首五行絹素斷裂有字不全)¶
　　(處内民淵基旦治幾機機/字並□當是避唐諱云)¶
果珍李柰(至/)焉哉乎也¶
河南府陽翟縣丞史惟則書(八分書/一行)¶
<pb:KR3h0032_WYG_005-18b>¶
　右唐殿中侍御史史惟則字□□篆千字文絹本真¶
　蹟一卷上有九古印髣髴可識者曰清河徳異圖書¶
　縫著内殿袐書等印六經賜李氏嘉㤗甲子十二月¶
　李保大孝純餞予之官京口以為贐按惟則在法書¶
　家以能篆名竇&KR2116;述書賦有曰心復世業階乎籕篆¶
　古今由中大小應變如因髙而瞩逺俯川陸而畢見¶
　朱長文續書斷又稱其與韓擇木蔡有鄰李潮四人¶
　皆能八分擇木為妙惟則亞之而有鴈印平沙魚躍¶
<pb:KR3h0032_WYG_005-19a>¶
　深淵之評今此書前以篆後以八分葢兼有之矣集¶
　賢注記謂是開元時人嘗以二十年三月自吏部常¶
　選入院待制仍校理述書賦續書斷又謂嘗為伊闕¶
　尉後至殿中是帖結銜乃云河南府陽翟縣丞不著¶
　嵗月其在入院之先後皆莫可攷然觀其書法竒妙¶
　得雅趣所謂待制殆以善書備諮訪耶昔唐懐素草¶
　聖自序藏蘇泌家亡其卷首一幅其文集賢校理舜¶
　欽補之今在淳熙袐閣續帖中字態如出一手幾不¶
<pb:KR3h0032_WYG_005-19b>¶
　可辨今此帖亦不存前幅安得如滄浪之書者為我¶
　成之斷珪瑕璧虹氣猶在顧亦可寶也已¶
　贊曰&KR1588;學在唐陽冰一䕫彼秩八音各有工師斯帖¶
　之竒體微而具何以譬之磬襄鼗武¶
　¶
　¶
　¶
　寶真齋法書贊卷五¶

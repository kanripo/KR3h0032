# -*- mode: mandoku-view; -*-
#+TITLE: 寶真齋法書贊
#+DATE: 2015-08-24 23:14:44.325805
#+PROPERTY: ID KR3h0032
#+PROPERTY: BASEEDITION WYG    
#+PROPERTY: JUAN 卷六
<pb:KR3h0032_WYG_006-1a>¶
欽定四庫全書¶
　寶真齋法書贊卷六¶
　　　　　　　　　　　　　宋　岳珂　撰¶
　唐名人真蹟¶
　　唐許渾烏&KR0093;欄詩真蹟¶
余丱嵗業詩長不知難雖志有所尚而才無可觀大中¶
三年守監察御史抱疾不任朝謁堅乞東歸明年少間¶
端居多暇因編集新舊五百篇置于几案聊用自適非¶
<pb:KR3h0032_WYG_006-1b>¶
求知之志也時庚午嵗三月十九日于丁夘澗村舍手¶
寫此本(内御史字/係續添注)¶
登凌歊臺一首(臺在當塗縣北五/里宋髙祖所築)¶
宋祖凌歊樂未迴三千歌舞宿層臺湘潭雲盡暮山出¶
巴蜀雪消春水來行殿有基荒薺合寢園無主野棠開¶
百年應作萬年計巖上古碑空緑苔¶
途經驪山一首¶
聞説先皇醉碧桃日華浮動鬱金袍風隨玉輦笙歌迥¶
<pb:KR3h0032_WYG_006-2a>¶
雲捲珠簾劎佩髙鳯駕北歸山寂寂龍旗西幸水滔滔¶
貴妃殁後巡遊少瓦落宫牆見野蒿¶
咸陽西門城樓晩眺一首¶
一上髙城萬里愁蒹葭楊栁似汀洲溪雲初起日沉閣¶
(南近磻溪西/對慈福寺□)山雨欲來風滿樓鳥下綠蕪秦𫟍夕蝉鳴¶
黄葉漢宫秋行人莫問前朝事渭水寒聲晝夜流¶
送蕭處士歸緱氏别業一首¶
醉斜鳥帽髪如絲曾看仙人一局棋賔舘有魚為客乆¶
<pb:KR3h0032_WYG_006-2b>¶
鄉書無鴈到家遲緱山住近吹笙廟湘水行逢鼓瑟祠¶
今夜月明何處宿九嶷雲盡緑參差(内鄉字元作象字/注改山字元作氏)¶
(字注改嶷字元作/疑字從山添筆)¶
元日一首¶
髙揭雞竿闢帝閽祥風微暖瑞雲屯千官共削奸臣迹¶
萬國初銜聖主恩宫殿雪華齊紫閭闗河春色到青門¶
華夷一軌人方㤗莫學論兵誤至尊¶
金陵懷古一首¶
<pb:KR3h0032_WYG_006-3a>¶
玉樹歌愁王氣終景陽兵合畫樓空梧楸逺近千官塚¶
禾黍髙低六代宫石燕拂雲晴亦雨江㹠吹浪夜還風¶
英雄一去豪華盡惟有青山似洛中¶
南海府罷南康阻淺行侶稍稍登陸而遇宴餞至頻暮¶
宿東谿一首(而遇二字元作至/而頻字係注改)¶
晴灘水落漲虚沙灘去秦吳萬里斜馬上折殘江北栁¶
舟中開盡嶺南花離歌漸怨如留客鄉夢初驚似别家¶
山鳥一聲人未覺半牀春月在天涯¶
<pb:KR3h0032_WYG_006-3b>¶
聞開江相國宋公下世二首¶
權門陰進奪移才駰騎如星墮峽來晁氏有恩忠作禍¶
賈生無罪直為災貞魂誤向崇山殁冤氣疑從汨水迴¶
畢竟功成何處是五湖雲月一帆開(内忠字原係中字/從心係添之筆)¶
月落清湘棹不喧玉盃瑶瑟奠蘋蘩誰令力制乗軒鶴¶
自取機沈在檻猨位極乾坤三事貴謗興華夏一夫冤¶
宵衣旰食明天子日伏青蒲不為言¶
題汴河亭一首¶
<pb:KR3h0032_WYG_006-4a>¶
廣陵花盛帝東遊先劈洪河一𣲖流百二禁兵辭象闕¶
三千宫女下龍舟凝雲鼓震星辰動拂浪旂開日月浮¶
四海義師歸有道迷樓何異景楊樓¶
登蒜山觀發軍一首¶
羽檄徵兵急轅門選將雄蟲沙憂破竹𧴀虎極飛蓬定¶
繫猖狂輩何煩矍鑠翁更探黄石畧重振黑山功别馬¶
嘶營栁驚烏散井桐低星連寶劎殘月䕶雕弓浪曉戈¶
鋋裹山晴鼓角中甲開魚照水旂颺虎挐風去想金河¶
<pb:KR3h0032_WYG_006-4b>¶
逺行知玉塞空漢庭應有問師律在元戎¶
送前緱氏韋明府南遊一首¶
酒闌横劍歌日暮望闗河道直去官早家貧為客多山¶
昏函谷雨水落洞庭波莫盡逺遊意故園荒薜蘿¶
題張司馬灞東郊園一首¶
楚翁秦塞住昔事李輕車白社貧思橘青門老仰𤓰讀¶
書三逕草沽酒一籬花更欲尋芝术商山便寄家(内李/輕車)¶
(三字无/係添注)¶
<pb:KR3h0032_WYG_006-5a>¶
送張處士一首¶
醼罷衆賔散長歌携一巵溪亭相送逺山郭獨歸遲風¶
檻夕雲散月軒寒露滋病來雙鬢白不是别離時¶
移攝太平寄前李明府一首¶
病移巖邑稱閒身何處風光貰酒頻溪栁遶門彭澤令¶
野花連洞武陵人嬌歌自駐壼中日艷舞長留海上春¶
早晚髙臺更同醉緑蘿如帳草如茵¶
晚自東郭迴留一二遊侶一首¶
<pb:KR3h0032_WYG_006-5b>¶
鄉心迢遞宦情微吏散尋幽竟落暉林下草腥巢鷺宿¶
洞前雲濕雨龍歸鐘隨野艇迴孤棹鼓絶山城掩半扉¶
今夜西齋好風月一瓢春酒莫相¶
陵陽春日寄汝洛舊遊一首¶
百年身世似飄蓬澤國移家田嶂中萬頃碧波魚戀釣¶
九重青漢鶴愁籠西池水冷春巖雪南陌花香晚樹風¶
縱倒芳樽心不醉故人今在洛城東¶
將歸姑孰南樓餞送前李明府一首¶
<pb:KR3h0032_WYG_006-6a>¶
無處登臨不繫情一慿春酒醉髙城暫移羅綺見山色¶
纔駐管絃聞水聲花落西亭添别恨栁陰南浦促歸程¶
前期迢遞今宵月更倚朱欄待月明¶
宣城開元寺贈元李上人二十韻一首¶
一鉢事南宗僧儀稱病容曹溪花裏别蕭寺竹前逢燭¶
影深寒殿經聲徹曙鐘欲齋簷睡鴿初定壁吟蛩詩繼¶
休遺韻書傳永逸蹤藝多人譽冾機絶道情濃汲澗缾¶
沈藻眠堦錫掛松雲鳴新放鶴池卧舊降龍露茗山厨¶
<pb:KR3h0032_WYG_006-6b>¶
焙霜秔野碓春梵文明處譯禅衲暖時縫層塔題應徧¶
飛軒步不慵繡梁交薜荔畫井倒芙蓉翠户垂旂網朱¶
牕列劎鋒寒飈金磬響晴雪玉樓重妙理三乗逹清才¶
萬象供山髙横睥睨灘淺聚艨艟微靄蒼平楚殘暉淡¶
逺峰林疎霜槭槭波靜月溶溶劎出因雷煥琴全遇蔡¶
邕西方如有社支許合相從¶
泛五雲溪一首¶
此溪何處路遥問白髯翁佛廟千巖裏人家一島中魚¶
<pb:KR3h0032_WYG_006-7a>¶
傾荷葉露蝉噪栁林風急瀨鳴車軸微波漾釣筒石苔¶
縈棹綠山果拂舟紅更就前村宿村橋與剡通¶
津亭送張崔二侍御散北歸一首¶
愛樹滿西津津亭墮泪頻素車應度洛珠履更歸秦水¶
接三湘暮山通五嶺春傷離與懐舊明月白頭人¶
韶州送竇司直北歸一首¶
江曲山如畫貪程亦駐舟果隨巖狖落槎帶水禽流客¶
散他鄉夜人歸故國秋樽前掛帆去風雨在西樓¶
<pb:KR3h0032_WYG_006-7b>¶
再遊越中傷朱慶餘恊律好直上人一首¶
昔年湖上客留訪雪山翁王氏船猶在蕭家寺已空月¶
髙花有露烟合水無風處處多遺韻何情入剡中¶
寄題商山王隱士居一首¶
近逢商洛客知爾住南塘草閣平春水柴門掩夕陽隨¶
蜂収野蜜尋麝採生香更憶前年醉松花滿石牀¶
留贈偃師主人一首¶
孤城漏未殘徒侶拂征鞍洛北去愁逺淮南歸夢闌曉¶
<pb:KR3h0032_WYG_006-8a>¶
燈迴壁暗晴雪捲簾寒强盡主人酒出門行路難¶
和祠部楊員外以僕射楊公拜官致仕舊府賔僚及禮¶
部楊侍郎同年門生先輩合醼申賀座中飲後書事一¶
首¶
龍闕公卿拜後塵手持優詔掛朱輪從軍幕下三千客¶
聞禮庭中七十人錦悵麗詞推北巷畫堂清樂掩南鄰¶
豈同王謝山陰會空序流盃醉暮春(序字係/添注)¶
秋日候朝一首¶
<pb:KR3h0032_WYG_006-8b>¶
宵衣應待絶更籌環珮珊珊月下樓井轉轆轤千樹晚¶
鏁開閶闔萬山秋龍旂盡列趨金殿雉扇纔分拜玉旒¶
虚戴鐡冠無一事滄江歸去老漁舟(内轤字元/係添注)¶
經李倰殿中舊宅一首¶
歸作儒翁出致君北山誰復有移文漢庭使氣摧張禹¶
楚國懐憂送范雲楓葉暗時迷舊宅茅花髙處認荒墳¶
朱絃一奏沈湘怨風起寒波日欲曛(内起寒二字元/作寒起係乙轉)¶
題靈山寺行堅師院一首¶
<pb:KR3h0032_WYG_006-9a>¶
西巖一逕不通樵八十持盂未覺遥龍在石潭聞夜雨¶
鴈移沙渚見秋潮逕涵霧濕文多暗香印風吹字半消¶
應笑南來又東去越山無路水迢迢¶
嘗與故宋補闕次都秋夕遊永㤗寺後湖今復登賞愴¶
然有感一首¶
西風𣺌𣺌月連天同醉蘭舟未十年鵩鳥賦成人已殁¶
嘉魚詩在世空傳榮枯盡寄浮雲外哀樂猶驚逝水前¶
日暮長堤更迴首一聲鄰笛舊山川¶
<pb:KR3h0032_WYG_006-9b>¶
京口閒居寄兩都親友一首¶
吳門煙月昔同遊楓葉蘆花並客舟聚散有期雲北去¶
浮沈無計水東流一樽酒盡青山暮千里書迴碧樹秋¶
何處相思不相見鳯城宫闕楚江樓¶
卧疾一首¶
寒牕燈盡月斜暉珮馬朝天獨掩扉清露已凋秦塞栁¶
白雲應長越山薇病中送客難為别夢裏還家不當歸¶
惟有寄書書未得卧聞燕鴈向南飛¶
<pb:KR3h0032_WYG_006-10a>¶
山行至雙巖溪訪元隱居隱居已榜舟詣開元寺水閣¶
見送棹迴已暮因贈一首¶
犬吠雙巖碧樹間主人朝出半開闗湯師閣上留書别¶
杜叟橋邊載酒還櫟塢炭烟晴過嶺蓼村漁火夜移灣¶
故鄉蕪没兵戈後慿向溪南買一山¶
與韜鄭二秀才同舟東下洛中親朋送至景雲寺一首¶
三十六峯同一川綠陂無路草芊芊牛羊晚食鋪平地¶
鵝鸛晴飛摩逺天洛客盡迴臨水寺楚人皆逐下江船¶
<pb:KR3h0032_WYG_006-10b>¶
東西未有相逢日更把繁花共醉眠¶
冬日登越王臺懐歸一首¶
月沈高岫宿雲開萬里歸心獨上來河畔雪飛揚子宅¶
海邊花盛越王臺瀧分桂嶺魚難過瘴近衡峯鴈卻迴¶
鄉信漸稀人漸老只應頻醉北枝梅¶
將赴京師津亭别蕭處士二首¶
樽前萬里愁楚塞與皇州雲試瀟湘雨風知鄠杜秋潮¶
平仍倚棹月上更登樓他日滄浪水漁歌更白頭¶
<pb:KR3h0032_WYG_006-11a>¶
津亭多别離楊栁半無枝住接猿啼處行逢鴈過時江¶
風颺帆急山月下樓遲還就西齋寢煙波勞夢思¶
經馬鎮西宅一首¶
將軍乆已殁行客自興哀功業山長在繁華水不迴亂¶
芹侵廢井荒菊上崩臺惟見軍中卒朝朝戲馬來¶
早發壽安濟永濟渡一首¶
東西車馬塵鞏洛與咸秦山月夜行客水烟朝渡人樹¶
涼風浩浩灘淺石磷磷會待功名就扁舟寄此身¶
<pb:KR3h0032_WYG_006-11b>¶
寓居崇聖寺送客南歸一首¶
野寺薛蘿晚官渠楊栁春歸心已無限更送洞庭人¶
聞歌一首¶
新秋絃管清時轉遏雲聲曲盡不知處月髙風滿城¶
塞下一首¶
夜𢧐桑乾雪秦兵半不歸朝來有鄉信猶自寄征衣¶
晨裝一首¶
帶月飯行侣西遊闗塞長晨鷄鳴逺戍宿鴈起寒塘雲¶
<pb:KR3h0032_WYG_006-12a>¶
卷四山雪風凝千樹霜誰家歌舞散沈醉卧蘭堂¶
早别翛然上人一首¶
吳僧誦經罷敗衲倚蒲團鐘韻花猶斂樓陰月向殘晴¶
山開殿響秋水巻簾寒獨恨孤舟去千灘復萬灘¶
早秋一首¶
遥夜泛清瑟西風生翠羅殘螢委玉露早鴈拂銀河萬¶
樹曉猶密逺山晴更多淮南一葉下自覺老烟波¶
凌歊臺送韋秀才一首¶
<pb:KR3h0032_WYG_006-12b>¶
雲起層臺日未沈數村殘照半巖隂野蠶成蠒桑柘盡¶
溪鳥引雛蒲稗深帆势依依投極浦鐘聲杳杳隔前林¶
故山迢遞故人去一夜月明千里心¶
送嶺南盧判官罷職歸華陰别墅一首¶
曾事劉琨鴈塞空十年書劎任飄蓬東堂舊屈移山志¶
南國新留煮海功還掛一帆青草上更開三逕碧蓮中¶
闗西親友如相問已許滄浪伴釣翁¶
贈蕭兵曹先輩一首¶
<pb:KR3h0032_WYG_006-13a>¶
廣陵隄上昔離居帆轉湘南萬里餘楚澤病時無鵬鳥¶
越江歸處有鱸魚潮生水國蒹葭響雨過山村橘柚疎¶
聞道携琴還載酒臨卭休羡馬相如¶
南海府罷歸京口郊居途經大庾縣留贈張明府一首¶
樓船旌斾極天涯一劎從軍兩鬢華迴日眼明河畔栁¶
去時腸斷嶺頭花陶詩盡寫行過縣張賦初成夢到家¶
官滿知君有歸處吳王臺殿舊烟霞¶
村舍二首¶
<pb:KR3h0032_WYG_006-13b>¶
自剪青莎織雨衣村南烟火是柴扉萊妻早報蒸藜熟¶
通子遥迎種豆歸魚下碧潭當鏡躍鳥還青嶂拂屏飛¶
花時未免人來往欲買嚴光舊釣磯¶
尚平多累自休難一日深居一日安山路有雲収獵網¶
水亭無月掛漁竿花間酒氣春風逺竹裏棋聲夜雨寒¶
三頃湖田秋更熟北牕誰拂舊塵冠¶
將渡固城湖阻風夜泊水陽戍一首¶
行盡清溪日已暮雲容山影水嵯峨樽前歸客怨秋夢¶
<pb:KR3h0032_WYG_006-14a>¶
樓上美人凝夜歌獨樹髙髙風勢急平湖𣺌𣺌月明多¶
終期一艇載樵去來往使帆凌白波¶
故洛城一首¶
黍稷離離半野蒿昔人城此豈知勞水聲東去市朝變¶
山勢北來宫殿髙鵶噪暮雲歸古堞鴈迷寒雨下空濠¶
可憐緱嶺登仙子猶自吹笙醉碧桃¶
題四皓廟一首¶
桂花松暖廟門開獨㵼椒漿奠一盃秦法欲興鴻已去¶
<pb:KR3h0032_WYG_006-14b>¶
漢儲將廢鳯還來紫芝翳翳多青草白石蒼蒼半綠苔¶
山下驛塵南竄路不知冠葢幾人迴¶
出闗一首¶
朝纓初解佐江濆麋鹿心知自有羣漢囿獵稀慵獻賦¶
楚山耕早任移文卧歸漁浦月連海行沒塵埃花隔雲¶
闗吏不行迎馬笑去時無意學終軍¶
送從兄别駕歸蜀一首(從兄彦昭與桂陽令韋伯逹貞/元中俱為千牛伯逹官至楚王)¶
(長史亦以藝文自任長慶初非罪受譴前年會赦復故/秩詔未及而身已殁從兄自蜀而南發旅觀歸葬灞上)¶
<pb:KR3h0032_WYG_006-15a>¶
(既而西還因/抒十韻貺别)¶
聞與湘南令童年侍玉墀家留秦塞曲官謫瘴溪湄道¶
直奸臣屏冤深聖主知逝川東去疾霈澤北來遲青漢¶
龍髯絶蒼山馬鬛移風凄聞笛處月慘罷琴時客路黄¶
公廟鄉闗白帝祠已稱鸚鵡賦寧誦鶺鴒詩逺道書難¶
逹長亭酒重持當慿蜀江水萬里寄相思(内塞字鵡字/係添注鬛字)¶
(誦字係筆/誤修改)¶
自洛東蘭若夜歸一首¶
<pb:KR3h0032_WYG_006-15b>¶
一衲老禪牀吾生半異鄉管絃愁裏醉書劍夢中忙烏¶
急山初瞑蟬稀樹正凉又歸何處去塵路月蒼蒼¶
行次潼闗驛一首¶
紅葉晩蕭蕭長亭酒一瓢殘雲歸太華疎雨過中條樹¶
色隨闗逈河聲入海遙帝鄉明日到猶自夢漁樵(内殘/雲疎)¶
(雨聫元作逺帆春水濶髙寺夕陽條内陽字易字/不成上有補絹已不存其筆畫猶隱然在紙上云)¶
别韋處士一首¶
南北㫁蓬飛别多相見稀更傷今日酒未換昔年衣舊¶
<pb:KR3h0032_WYG_006-16a>¶
友幾人在故鄉何處歸秦原向西路雲晚雪霏霏¶
奉陪少師相國李公賔客相國李公宴居守僕射狄公¶
池亭一首¶
池色似三湘仙舟日正長燕飛驚蛺蝶魚躍動鴛鴦雲¶
聚歌初轉風迴舞欲翔暖醅松葉嫩寒粥杏花香羅綺¶
留春意笙竽送晚光何湏明月夜紅燭在華堂¶
瞑投靈智寺渡溪不得緣江路一首¶
雙巖瀉一川迴馬斷橋前古廟陰風地寒鐘暮雨天沙¶
<pb:KR3h0032_WYG_006-16b>¶
虚留虎跡水滑帶龍涎卻下臨江路潮深無渡船¶
遊譙山新興寺宿石屏村謝叟家一首¶
晚過石屏村村長日易曛僧歸下嶺見人語隔江聞谷¶
響寒耕雪山明夜燒雲家家扣銅鼓欲賽魯將軍(村有/魯肅)¶
(廟/)¶
與羣公宴南亭一首¶
秋來水上亭㡬處似巖扄戲鳥翻紅葉游龜帶緑萍管¶
弦心戚戚羅綺鬢星星行樂非吾事西齋尚有螢¶
<pb:KR3h0032_WYG_006-17a>¶
孟夏有懐一首¶
緑樹䕃青苔柴門臨水開簟涼初熟麥枕潤乍經梅魚¶
躍海風起鼉鳴江雨來佳期今已晚日夕上髙臺¶
題聖女祠一首¶
停車一巵酒凉葉下隂風龍氣石牀濕鳥聲山廟空長¶
眉留桂緑丹臉寄蓮紅莫學陽臺伴朝雲暮雨中¶
蒙賔客相國李公見示和宣武盧尚書以吏部髙尚書¶
自江南赴闕貺大梨重以將雛白鷴因贈五言六韻之¶
<pb:KR3h0032_WYG_006-17b>¶
什輙敢獻和一首(内自江南赴闕/五字元係添注)¶
巨實珍吳果馴雛重越禽摘來漁浦上携在兎園隂符¶
谷凝丹頰風枝歛素襟刀分瓊液散籠掩雪華深虎帳¶
齋中詠龍樓洛下吟含消兼受彩應貴冡卿心¶
嵗暮自廣江至新興徃復道中留題峽山寺四首¶
夜醉晨方醒孤吟乍失羣海鰌潮上見江鵠霧中聞未¶
臘桃先實經冬草自薰樹隨山崦合泉到石棱分虎帳¶
空林雨猿聲絶嶺雲蕭蕭異鄉鬢明日共&KR0093;棼¶
<pb:KR3h0032_WYG_006-18a>¶
薄暮縁西峽停橈一訪僧鷺巢横卧栁猨飲倒垂藤水¶
曲巖千疊雲重樹百層山風寒殿磬溪雨夜船燈灘漲¶
危槎沒泉衝怪石崩中臺一襟淚嵗抄别良朋¶
宻樹分蒼壁長溪抱碧岑海風聞鶴逺潭日見魚深松¶
葢環清韻榕根架緑隂(南方有大葉榕樹横枝免者輒/生根垂入地如柱大者合抱)¶
洞丁多斵石蠻女半掏金(端州斵石塗/縣掏金為業)南浦驚春至西¶
樓送月沈江流不過嶺何處寄歸心(内容字元係/榕字修改)¶
月在行人起千峯復萬峯海虚爭翡翠溪邏鬬芙蓉(南/方)¶
<pb:KR3h0032_WYG_006-18b>¶
(呼市為虚呼戍為邏新/州有翡翠虚芙蓉邏)古木花生斛隂池滿種松(木槲/花生)¶
(于他樹槎枿池沼多種松/謂之水松松根即抱木也)火探深洞燕香送逺潭龍(南/方)¶
(人持火于乳洞中捕燕食之康州悦城縣有媪龍狀如/蛇常迎送舟檝或千里之外人多以金帛香火送之)¶
藍塢寒先燒禾堂晚併舂(種藍多在塢中冬燒其地人/以木槽舂米謂之禾堂也)¶
暝投何處宿西峽隔雲鐘(内花字元作古改/作髙又注作花)¶
始至潼闗一首¶
飛閣架層臺終童此路迴山形朝岳去河勢抱闗來鴈¶
過秋風急雞鳴宿霧開平生無限意驅馬任塵埃(内岳/字元)¶
<pb:KR3h0032_WYG_006-19a>¶
(係修/改)¶
湯處士返初後卜居曲江一首¶
鴈門歸去逺垂老脱袈裟蕭寺林為客曹溪便寄家緑¶
琪千嵗葉黄槿四時花别怨應無限門前桂水斜¶
發靈溪館一首¶
山多水不窮一葉似漁翁鳥浴寒潭日猨吟暮嶺風雜¶
英垂錦繡衆籟合絲桐應有桃溪路千巖萬壑中¶
放猨一首¶
<pb:KR3h0032_WYG_006-19b>¶
殷勤解金鏁昨夜雨凄凄山淺懐巫峽水寒思建溪逺¶
尋紅樹宿深向白雲啼便覔南歸路烟叢莫自迷¶
下第别楊至之一首¶
花落水潺潺十年離舊山夜愁添白髮春泪减朱顔孤¶
劍北遊塞逺書東出闗逢君話心曲一醉㶚陵間¶
題湖州韋長史山居一首¶
一官惟買畫公堂但得身間日自長琴曲少聲重勘譜¶
藥丸多忌更尋方溪浮箬葉添醅緑泉遶松根助茗香¶
<pb:KR3h0032_WYG_006-20a>¶
明日鱖魚何處釣門前春水下滄浪¶
過鮑溶宅有感一首¶
寥落故人宅重來身已亡古苔殘墨沼深竹舊書堂秋¶
色館池静雨聲雲木凉無因展交道日暮倍心傷¶
寄兄弟一首¶
江城紅葉盡旅思倍凄凉孤夢家山逺獨眠秋夜長道¶
存空倚命身賤未歸鄉南望仍垂淚天邊鴈一行¶
秋日一首¶
<pb:KR3h0032_WYG_006-20b>¶
有計自安業秋風罷逺吟買山惟種竹對客更彈琴烟¶
起藥廚晚杵聲松院深閒眠得真性惆悵舊時心¶
卜居招書侶一首¶
憶昨未知道臨川毎羨魚世途行處見人事病來疎微¶
雨秋栽竹孤燈夜讀書憐君亦同志晩嵗傍山居¶
西山草堂一首¶
何處少人事西峯舊草堂曬書秋日晩洗藥石泉香後¶
嶺有微雨北牕生夜涼徒勞問歸路峯疊遶家鄉¶
<pb:KR3h0032_WYG_006-21a>¶
貽隱者一首¶
迴報隱名士英憂山興闌求人顔色盡知道性情寛信¶
譜彈琴誤縁崖&KR1263;藥難東皋亦自給殊愧逺相安¶
竹林寺與李徳𤣥别一首¶
騷人吟罷起鄉愁暗覺年光似水流花滿楚城傷逺别¶
蝉鳴蕭寺喜同遊前山日落杉松晚深夜風清枕席秋¶
明日分襟人何處江南江北路悠悠¶
送武全通處士歸章洪山一首¶
<pb:KR3h0032_WYG_006-21b>¶
形影無辜消息沈登聞三擊血霑襟皇綱一日開冤氣¶
青史千年重壯心卻望烏臺春樹老獨歸蜗舍暮雲深¶
他時縱有徴書去雪滿空山不可尋¶
題義女亭一首¶
身殁蘭閨道自明郭南尋得舊池亭詩人愁立暮山碧¶
賈客怨離春草青四座月沈疑掩鏡兩簷花動悟収屏¶
至今鄉裹風猶在借問誰家義女銘¶
寄殷堯藩先輩一首¶
<pb:KR3h0032_WYG_006-22a>¶
十載聞名翰墨林為從知己信浮沈青山有雪諳松性¶
碧落無雲稱鶴心帶月獨歸蕭寺逺翫花頻醉庾樓深¶
尋思一見如瓊樹空把新詩盡日吟¶
吳門送振武李從事一首¶
晚促離筵醉玉缸伊州一曲淚雙雙欲携刀筆從新幕¶
更宿烟霞别舊牕代馬近秋侵紫塞吳帆乗月下清江¶
嫖姚若使傳書檄坐築三城看受降¶
夜泊松江渡寄友人一首¶
<pb:KR3h0032_WYG_006-22b>¶
清露白雲明月天與君齊棹木蘭船南湖風雨一相失¶
夜泊横塘心渺然(内蘭字作欄/塗去木字添)¶
送人歸吳興一首¶
綠水棹雲月洞庭歸路長春橋懸酒慢夜柵集茶檣箬¶
葉沈溪暖蘋花遶郭香應逢栁太守為説過瀟湘¶
月夜期友人不至一首¶
坐待故人宿月華清欲秋管絃誰處醉池閣此時愁風¶
過渚荷動露含山桂幽孤吟不可曙昨夜更登樓¶
<pb:KR3h0032_WYG_006-23a>¶
寄袁校書一首¶
擾擾換時節舊山琪樹陰猶乖青漢志空負白雲心廣¶
陌塵埃逺重門管吹深勞歌極西望未省有知音(内極/西二)¶
(字元係西望/字粉塗重改)¶
征西舊卒一首¶
少年乗勇氣百戰過烏孫力盡邊城難功添上將恩曉¶
風聽戍角殘日倚營門自説輕生處金瘡有舊痕¶
王秀才自越見尋不遇題詩而迴因以酬寄一首¶
<pb:KR3h0032_WYG_006-23b>¶
南齋知數宿半為木蘭開晴閣留詩徧春帆載酒迴烟¶
深揚子宅雲斷越王臺自有孤舟興無妨更一來¶
送客歸蘭谿一首¶
花下送歸客路長應過秋暮隨江鳥宿寒共嶺猨愁衆¶
水喧嚴瀨羣峯抱沈樓因君幾南望曾向此中遊¶
贈王處士一首¶
歸卧養天真鹿裘烏角巾荗陵閒乆病彭澤醉長貧冠¶
葢西園夜笙歌北里春誰憐清渭北又老釣魚人¶
<pb:KR3h0032_WYG_006-24a>¶
送張厚浙東謁丁常侍一首¶
凉露清蝉栁陌空故人遙指淛江東青山有雪松當澗¶
碧落無雲鶴出籠齊唱離歌愁曉月獨看征棹怨秋風¶
定知洛下聲名士共説膺門得孔融¶
宿松江驛卻寄蘇州一二同志一首¶
侯館人稀夜更長姑蘇城逺路蒼蒼江湖潮落髙樓迥¶
河漢秋歸廣簟凉月轉碧梧移鵲影露低紅草濕螢光¶
名園詩侶應多思暮醉笙歌掩畫堂¶
<pb:KR3h0032_WYG_006-24b>¶
寄雲際寺子敬上人一首¶
萬山秋雨水縈迴紅葉多從紫閣來雲冷竹齋禅衲薄¶
已應飛錫過天台¶
遊楞伽寺一首¶
晚烟秋寺泛潮來水浸城根古堞摧盡日傷心人不見¶
石楠花滿舊歌臺¶
送薛洪秀才南遊訪山習業一首¶
姑蘇城外栁初凋同上江樓更寂寥繞壁舊詩塵漠漠¶
<pb:KR3h0032_WYG_006-25a>¶
對牕寒竹雨蕭蕭憐君别路隨秋鴈盡我離觴任晚潮¶
從此草𤣥應有處白雲青嶂一相招¶
夜歸孤山寺卻寄上盧郎一首¶
青雲有志路猶賒心在琴書似憶家醉别庾樓山色晚¶
夜歸蕭寺月光斜落帆露濕迴塘栁開院風驚滿地花¶
他日此身湏報徳莫言空爱舊烟霞¶
贈桐廬房明府先輩一首¶
帝城春牓謫雲仙四海聲華二十年闕下書功無後輩¶
<pb:KR3h0032_WYG_006-25b>¶
卷中文字掩前賢官成每喜江山靜道在寧憂雨露偏¶
自笑小儒非一鶚亦趨門屏兾相憐¶
贈裴處士一首¶
為儒白髮生鄉里早聞名暖酒雪初下讀書山未明字¶
形翻鳥跡詩調合猨聲門外滄浪水知君欲濯纓¶
石池一首¶
通竹引泉脉泓澄深室盆驚魚翻藻葉浴鳥上松根殘¶
日留山影髙風耗水痕誰家洗秋藥來往自開門¶
<pb:KR3h0032_WYG_006-26a>¶
送蘇恊律從事振武一首¶
琴樽詩思勞更欲學龍韜王粲暫投筆吕䖍初佩刀夜¶
吟闗月苦秋望塞雲髙去去從軍樂雕飛代馬豪¶
懐政禪師院一首¶
山齋路幾層敗衲學真乗寒暑移雙樹尤陰盡一燈風¶
飄髙竹雪泉漲小池冰莫訝頻來此修身欲到僧¶
送荔浦蔣明府赴任一首¶
路長春欲盡歌怨酒初酣白社蓮塘北青袍桂水南驛¶
<pb:KR3h0032_WYG_006-26b>¶
行盤馬道船宿避龍潭真得詩人趣烟霞處處諳¶
秋夕有懐一首¶
念逺坐西閣華池涵月涼書迴秋欲盡酒醒夜初長露¶
白蓮衣淺風清蕙帶香前年此佳境蘭棹醉横塘¶
秋霽寄逺一首¶
初霽獨登賞西樓多逺風横烟秋水上疎雨夕陽中髙¶
樹下山鳥平蕪飛草蟲惟應待明月千里共君同¶
經故行宮一首¶
<pb:KR3h0032_WYG_006-27a>¶
臺閣參差倚太陽年年花發滿山香重門勘鏁青春晩¶
深殿垂簾白日長草色羋眠侵御路泉聲嗚咽遶宫牆¶
先皇一去無迴駕紅粉雲鬟空斷腸¶
宣州開元寺贈惟直上人一首¶
曾與徑山為小師十年僧行衆人知夜深月色當裨處¶
齋後鐘聲到講時經雨綠苔侵古畫過秋紅葉落新詩¶
勸君莫厭江城客雖在風塵别有期¶
秋晩懐茅山石涵村舍一首¶
<pb:KR3h0032_WYG_006-27b>¶
十畝山田近石涵石涵風俗舊曽諳簷前白艾驚春燕¶
籬上青桑待晚蠶雲暖採茶來嶺北月明沽酒過溪南¶
陵陽秋盡多歸思紅樹蕭蕭覆碧潭¶
送令閒上人一首¶
近日髙僧更有誰宛陵山下遇閒師東林共許三乗學¶
南國爭傳五字詩初到庾樓紅葉墜夜眠蕭寺碧雲隨¶
秋江莫惜題佳句正是磷磷見底時¶
送上元王明府之任一首¶
<pb:KR3h0032_WYG_006-28a>¶
莫言名重懶驅雞六代江山碧海西日照蒹葭明楚塞¶
烟分楊桞見隋隄荒城樹接沈書浦舊宅花連罨畫溪¶
官滿定應歸未得九重霄漢有丹梯¶
東遊留别李業秀才一首¶
煩君沽酒强登樓罷唱離歌説逺遊文字豈勞諸子重¶
風塵何幸故人憂一程山路長侵夜十里家書動隔秋¶
起凭欄干各垂淚又驅羸馬向東州¶
客有卜居不遂薄遊汧隴者因題絶句一首¶
<pb:KR3h0032_WYG_006-28b>¶
海燕西飛白日斜天門遙望五侯家樓臺深鎖無人到¶
落盡春風第一花¶
送鄭寂上人南遊一首¶
儒家有釋子年少學支公心出是非外跡辭榮辱中錫¶
寒秦嶺月盃急楚江風惟恐故園思山秋梨葉紅¶
霅上宴别一首¶
山斷水茫茫洛人西路長笙歌留逺棹風雨寄華堂紅¶
壁耿秋燭翠簾凝曉香誰堪從此去雲樹滿陵陽¶
<pb:KR3h0032_WYG_006-29a>¶
留題李侍御宅一首¶
曾話平生志書齋幾見留道孤心易感恩重力難酬獨¶
立千&KR0280;晚頻來一葉秋雞鳴應有處不學淚空流¶
行次白沙館先寄上河南王侍郎一首¶
夜程何處宿山疊樹層層孤舘開秋雨空堂停曙燈歌¶
慙漁浦客詩學鴈門僧此志無人識明朝見李膺¶
重哭楊攀處士二首(自號為/綠雲翁)¶
綠雲多學古黄髪竟無成酒縱中山性詩留上海名讀¶
<pb:KR3h0032_WYG_006-29b>¶
書新樹老垂釣舊磯平今日悲前事西風聞哭聲¶
從官任直道幾處脱長裾殁後兒猶小𦵏來人漸疎鄰¶
翁占池館長吏覓圖書身賤難相報平生恨有餘¶
茅山題徐校書隱居一首¶
深居四十年語舊淚潺潺官滿春辭省兵來夜出闗思¶
隨江鶴逺心寄海鷗閒莫訝頻相訪前峯似故山¶
題倪處士舊居一首¶
儒翁九十餘舊向北村居生寄一壺酒死留千卷書欄¶
<pb:KR3h0032_WYG_006-30a>¶
摧新竹少池淺故蓮疎但有子孫在帶經還荷鋤¶
南鄰樊明府乆不還家因題林亭一首¶
湘南官罷不歸來髙閣經年掩綠苔魚溢池塘秋雨過¶
鳥還洲島暮潮迴階前石隱碁終局牕外山寒酒滿盃¶
借問先生獨何處遶籬疎菊又花開¶
下第貽友人一首¶
身在闗西家洞庭夜寒歌苦燭熒熒人心髙下月中桂¶
客思往來波上萍馬氏識君眉最白阮公留我眼長青¶
<pb:KR3h0032_WYG_006-30b>¶
花前失意共寥落莫遣東風吹酒醒¶
送楊發東歸一首¶
江花半落燕雛飛同客長安今獨歸一紙鄉書報兄弟¶
還家羞著别時衣¶
貴遊一首¶
朝迴珮馬草萋萋年少恩濟衛霍齊斧鉞舊威龍塞北¶
池臺新賜鳯城西門通碧樹開金鏁樓對青山倚玉梯¶
南陌行人盡迴首笙歌一曲暮雲低¶
<pb:KR3h0032_WYG_006-31a>¶
宿咸宜觀一首¶
羽袖飄飄杳夜風翠幢歸殿玉壇空步虚聲盡天未曉¶
露壓桃花月滿宫¶
紫藤一首¶
綠蔓穠陰紫袖低客來留坐小堂西醉中掩瑟無人會¶
家近江南罨畫溪¶
越中一首¶
石城花暖鷓鴣飛征客春帆秋不歸猶自保郎心似石¶
<pb:KR3h0032_WYG_006-31b>¶
綾梭夜夜織寒衣¶
春日題韋曲席野老所居二首¶
背嶺枕南塘數家村落長鶯啼中婦懶蠶出小姑忙烟¶
草近溝濕風花臨路香自憐非楚客春望亦心傷¶
遶舍徧桑麻村南第一家林繁樹勢直溪轉水紋斜竹¶
院晝看筍□欄春賣花故園歸未得到此是生涯¶
聞范秀水自蜀遊江湘一首¶
蜀道下湘渚客帆應不迷江分三峽響山竝九疑齊秋¶
<pb:KR3h0032_WYG_006-32a>¶
泊鴈初宿夜吟猿正啼歸時慎行李莫到古城西¶
綠蘿一首¶
綠蘿縈數里本在草堂閒秋色寄髙樹晝陰籠近山移¶
花疎處過&KR1263;樂困時攀日暮微風起難尋舊逕還¶
晚泊七里瀨一首¶
天晚日沈沈歸舟繫栁陰江村平見寺山郭逺聞碪樹¶
密猿聲響波澄鴈影深榮華暫時事誰識子陵心¶
子陵釣臺貽行侶一首¶
<pb:KR3h0032_WYG_006-32b>¶
故人天下定垂釣碧巖幽舊跡隨臺古髙名寄水流鳥¶
喧羣木晩蝉急衆山秋更待新安月慿君暫駐舟¶
江上喜洛中友人繼至一首¶
𢧐馬兩河道風驚嵩少塵全家南渡逺舊友北來頻罷¶
酒松桂晚賦詩蘭杜春何言今夜月同是洛陽人¶
宿東横山瀨一首¶
孤舟路漸賒時見碧桃華溪雨灘聲急巖風樹勢斜獼¶
猴懸弱蔓鸂鶒睡横槎漫向山林宿無人識阮家¶
<pb:KR3h0032_WYG_006-33a>¶
貽遷客一首¶
無機還得罪直道不傷情微雨昏山色疎籠閉鶴聲閒¶
居多野客髙枕見江城門外長溪水憐君又濯纓¶
題韋山人山居一首¶
&KR1263;藥去還歸家人半掩扉山風藤子落溪雨豆花肥寺¶
逺僧來少橋危客過稀不聞砧杵動應解製荷衣¶
再寄殷堯藩一首¶
直道知難用經年釣水濵宅從栽竹貴家為買書貧就¶
<pb:KR3h0032_WYG_006-33b>¶
學多名客登朝盡故人蓬萊自有路莫羨武陵春¶
陵陽送客一首¶
南樓送郢客西郭望荆門鳬鵠下寒渚牛羊歸逺村蘭¶
舟倚行棹桂酒掩餘樽重此一留宿前汀烟水昏¶
途經李翰林墓一首¶
氣逸何人識才髙舉世疑襧生狂善賦陶令醉能詩碧¶
水鱸魚思青山鵩鳥悲至今孤塚在荆棘楚江湄¶
錢唐青山李隱居西齋一首¶
<pb:KR3h0032_WYG_006-34a>¶
小隱西亭為客開翠蘿深處徧青苔林間掃石安棊局¶
巖下分泉遞酒盃蘭葉露光秋月上蘆花風起夜潮來¶
雲山遶屋猶嫌淺欲棹漁舟近釣臺¶
與鄭秀才叔姪㑹送楊秀才昆仲東歸一首¶
書劎功遲白髪新異鄉仍送故鄉人阮公留客竹林晚¶
田氏到家荆樹春雪盡塞鴻南翥少風來胡馬北嘶頻¶
洞庭烟月如終老誰是長楊諫獵臣¶
贈桐江隱者一首¶
<pb:KR3h0032_WYG_006-34b>¶
潮去潮來洲渚春山花如繡草如茵嚴陵臺下湘江水¶
解釣鱸魚能幾人¶
送宋處士一首¶
賣藥修琴歸去遲山風吹盡桂花時世間甲子湏臾事¶
逢著仙人莫看棊¶
陳宮怨一首¶
風暖江城白日遲昔人遺事後人悲草生宮闕國無主¶
玉樹後庭花為誰¶
<pb:KR3h0032_WYG_006-35a>¶
題旌儒廟一首¶
寒柏陰風萬古悲儒冠相枕死秦時廟前亦有南山路¶
不學老翁歌紫芝¶
謝亭送客一首¶
勞歌一曲解行舟紅樹青山水急流日暮酒醒人已逺¶
滿天風雨下西樓¶
南遊泊松江驛一首¶
漠漠故宮地月凉風露幽雞鳴荒戍曉鴈過古城秋楊¶
<pb:KR3h0032_WYG_006-35b>¶
栁北歸路蒹葭南渡舟去鄉今已逺更上望京樓¶
松江懐古一首¶
故人今何在扁舟竟不歸雨餘山漠漠江闊樹依依暮¶
色千帆落秋聲一鴈飛此時兼送别慿檻欲霑衣¶
孤鴈一首¶
昔年雙頡頏池上靄春暉霄漢力猶怯稻梁心已違蘆¶
洲寒獨宿榆塞夜孤飛不及巢簷燕西風相逐歸¶
題李元之幽居一首¶
<pb:KR3h0032_WYG_006-36a>¶
宅前雲水滿髙興一書生垂釣有深意望山多逺情夜¶
棊留客宿春酒勸僧傾未作干時計何人記姓名¶
長興里夏日寄南鄰避暑一首¶
侯家大道傍蝉噪樹蒼蒼開鏁洞門逺卷簾髙館凉欄¶
圍紅藥盛架引綠蘿長永日一欹枕故山雲水鄉¶
天街曉望一首¶
曉星低未央蓮闕迥蒼蒼疊鼓送殘月疎鍾迎早霜闗¶
河浮瑞氣宮館耀神光再拜為君壽南山髙且長¶
<pb:KR3h0032_WYG_006-36b>¶
早春懐江南一首¶
雲月有歸處故山清洛南如何一花發春夢徧江潭¶
送友人自荆襄歸江東一首(時友人/新䘮偶)¶
商洛轉江濆一盃聊慰君劎愁龍失伴琴怨鶴離羣楚¶
驛枕秋水湘帆凌暮雲猿聲腸斷夜應向雨中聞¶
洞靈觀冬青一首¶
霜霰不凋色兩株交石壇未秋紅實淺經夏綠陰寒露¶
重蝉鳴急風多鳥宿難何如西禁栁晴舞玉欄干¶
<pb:KR3h0032_WYG_006-37a>¶
送客南歸有懐一首¶
緑水暖青蘋湘潭萬里春瓦樽迎海客銅鼓賽江神避¶
雨沿風岸看雲渡栁津長安一盃酒座上有歸人¶
送太昱禪師一首¶
禅林深竹裏心與徑山期結社多髙客登壇盡小師早¶
秋歸寺逺新雨上灘遲别後江雲碧南齋一首詩¶
長安旅懐一首¶
乆客怨良夜西風吹鴈聲雲移河色淺月泛露華清掩¶
<pb:KR3h0032_WYG_006-37b>¶
琴獨凝思緩歌空寄情門前有歸路迢遞洛陽城¶
春望一首¶
南樓春一望雲水共昏昏野店歸山路危橋帶郭村晴¶
烟和草色夜雨漲溪痕下岸誰家住殘陽半掩門¶
酬杜補闕初春雨中舟次横江喜裴郎中相迎兼見寄¶
之什一首¶
江舘維舟為庾公暖波微綠雨濛濛紅檣迤邐春巖下¶
朱斾聫翩曉樹中栁滴圓紋生細浪梅含香艷吹輕風¶
<pb:KR3h0032_WYG_006-38a>¶
郢歌莫問青山吏魚在深池鳥在籠¶
題衛將軍廟一首(并/序)¶
將軍名逖陽羡人少習詩書仍學劎有武略二十七遊¶
并汾間神堯皇帝始揭義旗逖進備行列洎擒竇建徳¶
逖持挾槍劎前突後翼太宗顧而多之天下既定第其¶
功拜將軍宿衛以母老且病乞歸侍殘年辭㫖哀激詔¶
許之既而以孝敬睦閨門以然信居鄉里及卒邑人懷¶
之廟于荆溪之湄以平生弓甲懸東西廡下嵗時祠祭¶
<pb:KR3h0032_WYG_006-38b>¶
焉或云頗福其土邑文士王敖撰碑詞寔詳備惜乎國¶
史闕載其功因題詩于廟壁¶
武牢闗下䕶龍旂挾槊彎弧馬上飛漢業未興王霸在¶
秦軍纔散魯連歸墳穿大澤埋金劎廟枕長溪掛鐡衣¶
欲弔忠魂何處問葦花楓葉雨霏霏¶
送前東陽于明府由鄂渚歸故林一首¶
結束征車換黑貂㶚西風雨正蕭蕭荗陵乆病書千卷¶
彭澤先歸酒一瓢帆背夕陽湓水闊棹經秋月甑山遙¶
<pb:KR3h0032_WYG_006-39a>¶
殷勤為謝南谿侶白首螢牕未見招(内盆字元作/秋字注改)¶
泛溪迴寄道元上人一首¶
南郭烟光異世間碧桃紅杏水潺潺猿來近嶺獼猴㪚¶
魚下深潭翡翠閒猶阻晚風停桂檝欲乗春月訪松闗¶
幾回䇿杖終難去洞口雲歸不見山¶
留别裴秀才一首¶
三獻無功玉有瑕更㩗書劎客天涯孤帆夜别瀟湘雨¶
廣陌春期鄠杜花燈照水螢千㸃滅棹驚灘鴈一行斜¶
<pb:KR3h0032_WYG_006-39b>¶
闗河迢遞秋風急望見鄉山不到家¶
傷虞將軍一首¶
白首從軍未有名近將孤劎到江城巴童戍乆能番語¶
代馬調多解漢行對雪夜窮黄石畧望雲秋計黑山程¶
可知身死家猶逺汴水東流無哭聲¶
李定言自殿院銜命歸闕拜員外郎俄遷右史因寄一¶
首¶
白筆南征變二毛越山愁瘴海驚濤纔歸龍尾含雞舌¶
<pb:KR3h0032_WYG_006-40a>¶
更立螭頭運兔毫閶闔欲開宫漏盡冕旒初坐御香髙¶
吳中舊侶君先貴曾憶王祥與佩刀¶
　右唐郢州刺史許渾所書烏&KR0093;欄詩一百七十一篇¶
　真蹟分上下凡二卷織組間錯辭格華古筆妙爛然¶
　見為三絶渾本丹陽人居丁夘澗予再仕是邦毎過¶
　其舊居遐攬雲山慨想清致未嘗不過車而式也安¶
　陽劉涇巨濟故與寳晉同時博雅尚古詩藏其家葢¶
　與太沖序俱在祕笈第一物之數嘗剪一幅易與杜¶
<pb:KR3h0032_WYG_006-40b>¶
　介又一幅在駙馬都尉王詵第書史具焉字法桞而¶
　不俗信乎其確論也予家舊傳幅絹帖知其為晚唐¶
　詩嘉定癸未嵗客有自中都携來者始見首卷制作¶
　脗合序著五百餘篇合兩者纔得六十五首冥搜踰¶
　年復得後一卷略計所存未及半豈猶有待耶然書¶
　史謂涇所藏止百篇又豈未盡覩耶度王杜之所分¶
　蓄固已具是矣劎津再合已煥龍文珠浦復還益彰¶
　蠙貢兩卷皆印紹興御璽又有一半印葢唐詩之存¶
<pb:KR3h0032_WYG_006-41a>¶
　而帝璽之信莫此若者¶
　贊曰玉&KR1630;詩府旌陽仙驂鸞翳鳯珊瑚鞭羽裳雲錦¶
　朝帝垣天鳯戛佩披瑯玕瑶階十二琪樹連珠暉璧¶
　魄環非烟手挼碧蘂丹葩鮮崑閬七七爭芳妍翩焉¶
　來下探九淵攫頷驚起龍正眠茫茫塵劫今幾年北¶
　斗柄爛東海田袖中琲琲輝且圓琤淙落筆如流泉¶
　烏欄錦褾餘百篇獄寶上燭牛斗纒御題小璽今宛¶
　然已散復合庸非天鯨魚東去雲浪翻晴晝詄蕩開¶
<pb:KR3h0032_WYG_006-41b>¶
　虎闗紫金浮玉月滿川大招為賦乗槎騫¶
　　崔逺送廣利詩帖(楷書詩并序/尾記共八行)¶
唐崔逺送廣利大師詩(御書/題籖)¶
送廣利大師歸江東¶
楚山楓老楚江清笠掛髙帆浪注罌真徃本無前後際¶
葉舟誰問去來程忘機每與鷗為伴息念應憐月共明¶
想見家山諸弟子盛誇新賜大師名¶
中書侍郎平章事崔逺乾寧四年季夏二十九日書¶
<pb:KR3h0032_WYG_006-42a>¶
　右唐乾寧宰相崔逺字昌之送廣利詩真蹟一卷嘉¶
　定甲申九月贖之邵邸廣利師吾不知其為何如人¶
　方其江東之歸想見冥鴻將翔下避世網既遊時賢¶
　之門亦欲因決去之機以警在位者而盛誇新賜之¶
　名崔獨戀棧不念淪胥反將以腐䑕嚇之卑哉見也¶
　考之年表是嵗六月乙巳始拜中書侍郎而寫詩之¶
　月適同斯時汲汲持鳯池之名以&KR0247;鬻于緇徒之前¶
　益可羞矣巻首尾有小璽四御府印一宸奎題標目¶
<pb:KR3h0032_WYG_006-42b>¶
　葢書法之勁嘗動天鑒云¶
　贊曰唐而乾寧果何時作書及詩且恬以嬉淪胥之¶
　不知而拳拳于一緇吁其可悲¶
　¶
　¶
　¶
　¶
　寶真齋法書贊卷六¶
